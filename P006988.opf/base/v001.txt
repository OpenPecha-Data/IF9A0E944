༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD105917
ImageGroup:
11 PD105919
n/a
LCCN:
n/a
ISBN:
Title:
བོད་རིག་པའི་སྐོར་གྱི་རྩོམ་ཡིག་ཐོར་བུ་
bod rig pali skor gyi rtsom yig thor bu
to-be-supplied
Author:
to-be-supplied
Descriptor:
Original Publication:
Place:
Publisher:
n/a
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
LVL
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 27/06/2010 Bill No: 74



དགེ་
བོད་རིག་པའི་སྐོར་གྱི་རྩོམ་ཡིག་ཐོར་བུ།
ཤར་ཡུལ་ཕུན་ཚོགས་ཚེ་རིང་གིས་བརྩམས།
།
བོད་ལྗོངས་མི་དམངས་དཔེ་སྐྲུན་ཁང་།



བོད་རིག་པའི་སྐོར་གྱི་རྩོམ་ཡིག་ཐོར་བུ།
ཤར་ཡུལ་ཕུན་ཚོགས་ཚེ་རིང་གིས་བརྩམས།
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
藏学研究论文选:藏文/夏玉·平措次仁著,一拉萨:
西藏人民出版社,2009.3
ISBN 978-7-223-02509-6
I. 藏
… 1.夏…
.藏学-文集-藏语 IV. K281.4-53
中国版本图书馆 CIP 数据核字(2008)第124667号
藏学研究论文选
编著夏玉·平措次仁
责任编辑 扎西欧珠
封面设计 扎西欧珠
出版发行 西藏人民出版社(拉萨市林北路20号)
刷 西藏新华印刷厂
开本 850x1168 1/32
印张 5.625
字数 100千
2009年3月第1版
2009年3月第1次印刷
01-3,000
ISBN978-7-223-02509-6
定 价 12.00 元
印开印字版印印书定
刷 本张数次次数号价
版权所有翻印必究
(如有印装质量问题,请与出版社发行部联系调换)
发行部联系电话(传真):0891-6826115



དཀར་ཆག
རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་
མངའ་ཁོངས་བསྙོན་མེད་ཅིག་ཡིན་པའི་སྐོར། .......….….….…….…….. (1)
བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་
གྱི་སྐོར་རགས་ཙམ་གླེང་བ། ..….….….….
(38）
བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
•
•
• • •.....
• • • • • • • • • • • •• (48)
ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་། ..…….………... (72)
འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
…........…......(83）
བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ། ..……...….......……. (99)
ལྷ་སའི་དར་པོ་ཆེ་བཞི་ཡི་ལོ་རྒྱུས་མདོར་བསྡུས། ..……………..….…….….. (111)
ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་
པའི་འཐབ་རྩོད་རྭ་སྟག་འགལ་བའི་སྐོར་གླེང་བ། .....….….….…….. (119)
སྟོན་པ་གཤེན་རབ་ཀྱི་འཁྲུངས་ཡུལ་རྟག་གཟིགས་འོལ་མོ་ལུང་རིངས་
དང་སྟག་གཟིག་ཅེས་པའི་གོ་དོན་སྐོར། ..…….…... ............. (147)
བོན་གྱི་བསྟན་པའི་འབྱུང་གནས་ཞང་ཞུང་གི་སྐོར།..….…………....... (155)
བོད་ཅེས་པའི་མིང་ཇི་ལྟར་ཐོབ་པའི་སྐོར། .........................(161)
ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་དང་བོན་ཞེས་པའི་གོ་དོན་
སྐོར།
.. (165)



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་
འདི་མེས་རྒྱལ་གྱི་མངའ་ཁོངས་བསྙོན་མེད་
ཅིག་ཡིན་པའི་སྐོར།
རང་རེའི་རླབས་ཆེན་མེས་རྒྱལ་ནི་མི་རིགས་མང་བ་དང་། གཅིག་གྱུར་གྱི་
རྒྱལ་ཁབ་ཅིག་ཡིན། །
བོད་ནི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་ལ། བོད་རིགས་
མི་དམངས་ཀྱིས་ལོ་ངོ་སྟོང་ཕྲག་འགའ་ཞིག་རིང་མི་རིགས་གཞན་དང་མཉམ་དུ་
མེས་རྒྱལ་གསར་སྐྲུན་བྱེད་པའི་བྱ་གཞག་ནང་ རང་ཉིད་ ཀྱི་ ཤེས་ རབ་ དང་།
ནུས་ཤུགས་ཅི་ཡོད་ལེགས་སྐྱེས་སུ་ཕུལ་ཡོད། ལྷག་པར་དུ་རྒྱ་བོད་སྤུན་ཟླ་མི་
རིགས་དབར་ཆབ་སྲིད་དང༌། དཔལ་འབྱོར། རིག་གནས་ སོགས་ཀྱི་ ཐད་
མཛའ་བརྩེ་དང་ཤ་རུས་ཀྱི་འབྲེལ་བ་ཡུན་རིང་གཏིང་ཟབ་ཡོད་པ་ནི་འཛམ་གླིང་
ཡོངས་སུ་གྲགས་ཆེ་བ་ཞིག་རེད། རྒྱ་ནག་ཆོས་འབྱུང་ནང་དུ་བོན་སྟོན་ལའོ་
ཅུན་ཞེས་འཁོད་པར་གཞིགས་ན། གྲི་གུམ་བཙན་པོའི་སྲས་བྱ་ཁྲིའི་དུས་སུ་རྒྱུ་
ནག་གི་ཏའོ་ཅའོ་ཞེས་པའི་གདོད་མའི་ཆོས་ལུགས་དེ་བོད་དུ་འཁྱར་ནས་འཁྱར་
བོན་དར་བ་མིན་ནམ་སྙམ། འདི་ལྟར་འདོད་ན་ཧན་རྒྱལ་རབས་ཀྱི་དུས་ནས་
རྒྱ་བོད་མི་རིགས་དབར་རིག་གནས་ཀྱི་འབྲེལ་བ་ཟབ་མོ་ཞིག་ཡོད་པ་གསལ་པོར་
མཐོང་། དེ་རྗེས་གནམ་རི་སྲོང་བཙན་དུས་སུ་རྒྱ་ནག་གི་སྨན་རྩིས་བོད་དུ་དར་
བ་ལས། བོད་ཀྱི་གསོ་བ་རིག་པ་དང་རྩིས་རིག་གོང་དུ་འཕེལ་བར་ནུས་པ་ངེས་
•
1 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཅན་ཞིག་ཐོན་ཡོད། ཆོས་རྒྱལ་སྲོང་བཙན་སྒམ་པོའི་སྐབས་སུ་ཐང་ཁྲའོ་ནི་ཤེས་
རིག་དར་རྒྱས་ཆེ་ཞིང༌། སྟོབས་འབྱོར་མངའ་ཐང་ལྡན་པའི་རྒྱལ་ཁབ་ཅིག་ཡིན་
ལ། ཐང་ཐའི་ཙུང་གི་མཚན་སྙན་ནི་འཛམ་གླིང་ཕྱོགས་བཞི་ཀུན་ཏུ་གྲགས་ཆེ་
བས། བོད་ཤིང་རྟ་(སྤྱི་ལོ་634)ལོར། ཆོས་རྒྱལ་སྲོང་བཙན་སྒམ་པོས་ཐང་
ཁྲའོ་ལ་འཚམས་འདྲི་ཞུ་བར་ཕོ་ཉ་ཆེད་དུ་མངགས། དེ་ནི་རྒྱ་བོད་མི་རིགས་
དངོས་སུ་འབྲེལ་བ་ཚུགས་པ་ཞིག་མཚོན་པས་རང་ཅག་རྣམས་ཀྱིས་དྲན་གསོ་
བྱེད་འོས་པ་ཞིག་ལོས་ཡིན། ཐང་ཐའེ་ཙུང་ནས་ཀྱང་དེ་འཕྲལ་ཧྥང་དྷཱ་ཞྭ་ཡིས་
གཙོས་འཚམས་འདྲི་ཚོགས་ པ་ཞིག་མངགས་ པ་དེ་ འཕྲིན་ཡིག་སྐྱེལ་ མ་ དང་
བཅས་བོད་དུ་འབྱོར། སྲོང་བཙན་སྒམ་པོས་ཐང་ཁྲའོ་ཡི་ཕོ་ཉ་རྣམས་ལ་རྒྱ་ཆེ་
གཟབ་རྒྱས་ཀྱི་བསུ་བ་དང་སྣེ་ལེན་ སོགས་མཛད་པ་སྨོས་ ཅི། སླར་ཡང་རྒྱ་
བཟའ་ཀོང་ཇོ་སློང་བར་ཕོ་ཉ་མངགས། ཐང་བོད་གཉེན་སྒྲིག་ཐད་ཕན་ཚུན་
མཐུན་མིན་ཙམ་བྱུང་ཡོད་མོད། མཐར་ བཙན་ པོའི་ བཀའ་ བཞིན་ བློན་ པོ་
མགར་གྱིས་གསེར་ གྱི་དོང་ཙེ་བདུན་དང༌། གསེར་ཕྱེ་བྲེ་གང་། རིན་པོ་ཆེ་
བཻཌཱུརྱའི་ཁྲབ་ལ་པདྨ་ར་གའི་ཕྲ་ཡིས་བརྒྱན་པ་གཅིག་སོགས་རིན་ཆེན་དངོས་
རྫས་གྲངས་ལས་འདས་པ་བསྣམས། རྟ་པ་བརྒྱའི་འཁོར་དང་བཅས་བོད་མེ་
སྤྲེལ་(སྤྱི་ལོ་636)ལོའི་ཟླ་བ་བཞི་པའི་ཚེས་བརྒྱད་སྐར་མ་རྒྱལ་འཛོམས་པར་རྒྱ་
ནག་ཏུ་ཆས། བོད་ལྕགས་གླང༌(སྤྱི་ལོ་641)ལོའི་གཟའ་སྐར་མཆོག་ཏུ་དགེ་
བའི་ཉིན་ཐང་ཐའེ་ཙུང་གི་ཚ་མོ་འུན་ཤིང་ཀོང་ཇོ་སྐུ་འཁོར་དང༌། བོད་བློན་
རྣམས་བོད་དུ་ཆིབས་ཁ་བསྒྱུར། དགུང་ལོ་བཅུ་དྲུག་ཏུ་སོན་པའི་འུན་ཤིན་ཀོང་
ཇོ་ནི་ལྟ་བས་མི་ངོམ་པ། བཞིན་བཟང་མཆོག་གྱུར་མ། སྐུ་མདོག་སྔོ་ལ་དམར་
མདངས་རྒྱས་པ། མཚན་དང་དཔེ་བྱད་ཀྱིས་བརྒྱན་པ། ཞལ་ལས་ཙན་དན་ཧ་
རིའི་དྲི་བྲོ་བ། དར་ གོས་ཀྱི་ན་བཟའ་བཀླུབས། རིན་ཆེན་སྣ་ཚོགས་ ཀྱིས་
• 2 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
མཛེས་པའི་ རྒྱན་ སྤུས་ ཤིང་། རིག་ པའི་ བསྟན་ བཅོས་ ལ་ མངའ་ བརྙེས་ པ།
མཛངས་མའི་ཡོན་ཏན་བརྒྱད་དང་ལྡན་ཞིང་། དེས་ཁོལ་མོ་མཛེས་མ་གཞོན་ནུ་
མ་བཅུ་དྲུག་དང་། སྐལ་རྫོང་དུ་ཕན་བདེའི་འབྱུང་གནས་ཇོ་བོ་ཤཱཀྱ་མུ་ནེ་དང་།
གསེར་གཡུ་བརྩེགས་པའི་ཡིག་ཚང་ཆེན་མོ། གཙུག་ལག་གི་ཡི་གེ་སུམ་བརྒྱ་དྲུག་
ཅུ། རྒྱ་ཡི་གབ་ཙེ། གཙུག་ལག་ སུམ་བརྒྱ། བཟོ་ཡི་ རིག་བྱེད་ པ་ དྲུག་ ཅུ།
བརྟག་ཐབས་བརྒྱད། དཔྱད་ལྔ་སྦྱོང་དྲུག སྦྱོར་སྡེ་བཞི་སོགས་སྨན་དཔྱད་
མཐའ་ཡས་པ། གསེར་སྒྲ་གཡུ་ཡི་ཀ་ལེབ་ཅན། ལེགས་ཉེས་སྟོན་པའི་མེ་ལོང་།
རྒྱན་གོས་སྟོང་ཕྲག་ཉི་ཤུ། གོས་དར་ཟ་འོག་སེང་གེ་བྱ་བརྒྱད་ལ་སོགས་དང་།
གཡོས་སྣ་སྐལ་རྫོང་གྲངས་ལས་འདས་པ་བསྩལ། བསུ་མི་བོད་བློན་རྟ་པ་བརྒྱ་
དང་། སྐྱེལ་མ་ཞུ་མི་ཐང་ཐའི་ཙུང་གི་སྤུན་མཆེད་ཅང་ཤཱ་ཝང་དང་ལིའི་ཏའོ་
ཙུང་སོགས་རྟ་པ་བརྒྱ། ཀོང་ཇོ་དྲེལ་དཀར་མོ་ཞིག་ལ་བཅིབས། དར་རྒྱལ་
མང་པོ་རྗེས་ཆིབས་སྣ་ཁྲིད། ཇོ་བོ་ཤཱཀྱ་མུ་ནེ་ཤིང་རྟ་འཁོར་ལོར་གདན་དྲངས།
དེ་བཞིན་སྐལ་རྫོང་གི་དངོས་པོ་རྣམས་དྲེལ་དང་། རྔ་མོང་ལ་བཀལ་ནས་རྟ་པ་
ཁྱུ་དང་ཁྱུ་བཅས་ཏེ་བོད་དུ་ཕྱགས་ཕེབས་སོ། དེ་ནས་བཟུང་རྒྱ་བོད་མི་རིགས་
དབར་ཤ་རུས་ཀྱི་འབྲེལ་བ་ཚུགས། ཀོང་ཇོ་བོད་དུ་ཕེབས་རྗེས་ཐང་རྒྱལ་རབས་
ཀྱི་སྔོན་ཐོན་གྱི་རིག་གནས་བོད་ལ་ཁྱབ་སྤེལ་མཛད། ཆོས་རྒྱལ་སྲོང་བཙན་སྒམ་
པོས་བོད་རིགས་མི་དམངས་ཀྱིས་རྒྱའི་སྔོན་ཐོན་གྱི་རིག་གནས་ལ་སྦྱངས་པ་བྱེད་
དགོས་པའི་བཀའ་ཕབ། འབྱོར་པ་ལེགས་པའི་ཕྲུ་གུ་དུ་མ་ཐང་གི་རྒྱལ་ས་ཁྲང་
ཨན་དུ་སློབ་གཉེར་བྱེད་པར་མངགས། སྲོང་བཙན་སྒམ་པོ་ཉིད་དང་ནང་བློན་
གཙོ་བོ་རྣམས་ཀྱིས་ཀྱང་རྒྱུའི་རིག་གནས་ལ་སྦྱངས་པ་ལེགས་པར་མཛད། ཐང་
རྒྱལ་རབས་ཀྱི་ཆབ་སྲིད་དང་། དཔལ་འབྱོར། དམག་དོན་སོགས་ཀྱི་ལམ་
ལུགས་གཞིར་བཟུང༌ སྟེ་བོད་ཀྱི་ལམ་ལུགས་ ཁག་ ལ་ བསྒྱུར་ བཅོས་ ཤུགས་ཆེ་
•3 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
མཛོད།
བོད་ས་སྤྲེལ(སྤྱི་ལོ་648)ལོར། ཐང་གི་ཕོ་ཉ་ཝང་ཤོན་ཚལ་སོགས་རྒྱུ་
གར་དུ་འཚམས་འདྲི་བྱེད་པར་སྐྱོད་སྐབས་རྒྱ་གར་བས་ཐང་གི་ཕོ་ཉ་མང་པོ་
བཀུམ་སྟབས་ཝང་ཤོན་ཚལ་གྱིས་བོད་ལ་དམག་རོགས་བཅོལ། སྲོང་བཙན་
སྒམ་པོས་རྟ་དམག་ཁྲི་ཚོ་ཙམ་བཏང་སྟེ་རྒྱ་གར་བའི་ཟིང་ཆ་ལྷིང་འཇགས་སུ་
བཏང་།
བོད་ས་བྱ(སྤྱི་ལོ་649)ལོར། ཐང་ཐའེ་ཙུང་གཟིམ་ཁྲི་མཐའ་ཅན་དུ་
གྱུར། ཐང་ཀའོ་ཙུང་མི་འཇིགས་སེང་གེའི་ཁྲིར་མངའ་གསོལ། ཁོང་ཁྲིར་
འཁོད་མ་ཐག་ཏུ་སྲོང་བཙན་སྒམ་པོར་ཧྥུ་རྨ་ཞེས་པའི་མག་པའི་ཆོ་ལོ་དང་། དེ་
ནས་ཤིའི་ཧད་ཅུན་ཝང་ཞེས་པ་མཚོ་སྔོན་རྒྱལ་པོའི་ཆོ་ལོ་གནང་བར་བརྟེན་ཆོས་
རྒྱལ་སྲོང་བཙན་སྒམ་པོས་རྒྱ་དཔོན་ཆན་ སུན་བརྒྱུད་གོང་མར་ཡི་གེ་དང༌།
གསེར་གྱི་ཡོ་ཆས་གྲངས་བཅོ་ལྔ་ཙམ་ཕུལ་ཐོག་གལ་སྲིད་གོང་མ་ཉིད་ཀྱི་ཆབ་
འབངས་དང་མཐའ་བཞིའི་རྒྱལ་ཁག་གིས་ཟིང་ཆ་བསླངས་ཚེ་དམག་དྲངས་
ནས་རོགས་རམ་མཐའ་གཅིག་ཏུ་བྱེད་རྒྱུའི་ཁས་བླངས། ཐང་ཀའོ་ཙུང་ཤིན་ཏུ་
དགྱེས་ཏེ་སླར་ཡང་ཆོས་རྒྱལ་སྲོང་བཙན་སྒམ་པོར་པིང་ཝང་སྟེ་ནོར་འཛིན་རྒྱལ་
པོའི་ཆོ་ལོ་གནང་། ཕོ་ཉ་རྣམས་ལ་རྒྱ་ལུགས་ཀྱི་གསོལ་སྟོན་ཟབ་རྒྱས་བཤམས།
བོད་ཀྱི་བཙན་པོའི་རེ་འདུན་ལྟར་དར་འབུ་དང༌། ཤེལ། ཆང་། ཆུ་འཁོར་
སོགས་བཟོ་མི་ལག་རྩལ་པ་དུ་མ་བོད་དུ་བཏང་། དེ་ནས་བཟུང་རྒྱ་བོད་མི་
རིགས་དབར་གྱི་མཛའ་བརྩེའི་འབྲེལ་བ་སྒོ་ཀུན་ནས་གོང་དུ་འཕེལ། དེ་ནས་ཁྲི་
ལྡེ་གཙུག་བརྟན་ནམ་མེས་ཨག་ཚོམ་གྱི་སྐུ་དུས་སུ་སླར་ཡང་ཐང་རྒྱལ་རབས་དང་
གཉེན་སྒྲིག་གི་འབྲེལ་བ་འཛུགས་ཆེད་བློན་པོ་སྦས་སྐྱེས་བཟང་སྟོང་བཙན་དང་།
མཆིམས་རྒྱལ་གཟིག་བུ་ཏིང་སོགས་ཕོ་ཉ་རྟ་པ་སུམ་ཅུ་ལྷག་ཙམ་མངགས། རིན་
•
4 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་ཆེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
པོ་ཆེ་སྣ་ཚོགས་དང་སྒྲོམ་བུ་ཁྱེར་ནས་ཀོང་ཇོ་སྤྱན་འདྲེན་པར་བསྐྱོད། གཉེན་
སྒྲིག་གི་ཕོ་ཉ་རྣམས་རྒྱལ་ས་ཁྲང་ཨན་དུ་འབྱོར་རྗེས་ཐང་ཀྲུང་ཙུང་གིས་སྣེ་ལེན་
ཟབ་རྒྱས་གནང་བ་མ་ཟད། ཉིན་ཞིག་ལི་ཡོན་ཐིང་ཙེ་ཞེས་པའི་གནས་དེར་རྟ་
རྩེད་སྤོ་ལོའི་གཟིགས་མོར་གདན་དྲངས། བོད་ཀྱི་ཕོ་ཉ་རྣམས་ནས་ང་ཚོའི་གྲས་
ལའང་རྟ་རྩེད་སྤོ་ལོ་ཤེས་པ་ཡོད་པས་གཟིགས་མོ་ཞིག་ཕུལ་ན་འགྲིགས་སམ་ཞུས།
ཐང་ཀྲུང་ཙུང་གིས་དེ་ལྟར་འགྲིག་ཟེར། གོང་མའི་རྟ་རྩེད་སྤོ་ལོ་བ་དང་། བོད་
ཀྱི་རྟ་རྩེད་སྤོ་ལོ་བ་གཉིས་འགྲན་བསྡུར་བྱེད་བཅུག་པས་གོང་མའི་རྟ་རྩེད་སྤོ་ལོ་
བ་ཕམ། སྐབས་དེར་ལྟད་མོ་བའི་གྲས་སུ་རྟ་རྩེད་སྤོ་ལོར་མཁས་པ་ལིའི་ལུང་
ཅིས(འདི་ནི་རྗེས་སུ་གོང་མ་ཐང་ཤོན་ཙུང་ཞེས་པ་འདི་ཡིན) ཡོད་སྟབས་ཐང་
ཀྲུང་ཙུང་གིས་ཁྱེད་ཀྱིས་མི་འགའ་ཞིག་བཙལ་ཏེ་བོད་ཀྱི་རྟ་རྩེད་སྤོ་ལོ་བ་དང་
སླར་ཡང་འགྲན་བསྡུར་གྱིས་ཤིག་ཅེས་བཀའ་ཕབ་པ་ལྟར་ལིའི་ལུང་ཅིས་ལི་གཡི་
དང་། ཡང་ཧྲན་ཅའོ། འུ་བུ་བཅས་བསྐོངས་ནས་འགྲན་བསྡུར་བྱས་པས་བོད་
ཀྱི་ཕོ་ཉ་རྣམས་ཕམ། མཐར་རྒྱ་བོད་མཛའ་བརྩེའི་རྟ་རྩེད་སྤོ་ལོའི་གཟིགས་མོ་
དེ་མཇུག་བསྒྲིལ།
བོད་ལྕགས་ཁྱི (སྤྱི་ལོ710)ལོར། ཐང་ཀྲུང་ཙུང་གིས་རང་གི་གསོས་ཕྲུག་
གཞོན་ནུ་མ་གྱིམ་ཤིང་ཀོང་ཇོ་བོད་ལ་སྦྱིན། གོང་མས་ཞི་དྲག་དཔོན་རིགས་
བརྒྱ་ལྷག་ཙམ་ཁྲིད་ནས་ཧྲེ་ཕིན་ཤན་ཞེས་པའི་ས་གནས་བར་ཀོང་ཇོ་སྐྱེལ་བར་
ཕེབས། ཡུལ་དེར་བོད་ཀྱི་གསེར་ཡིག་པ་རྣམས་ལ་གཉེན་སྒྲིག་མཛད་སྒོའི་རྟེན་
འབྲེལ་མཚོན་བྱེད་དུ་སྟོན་མོ་རྒྱ་ཆེ་གཟབ་རྒྱས་ཤིག་བཤམས། གོང་མས་ཀོང་
ཇོར་བསླབ་བྱ་ཡང་ཡང་མཛད། ཡུལ་དེའི་བཙོན་པ་ཐམས་ཅད་ཐར་དུ་བཅུག
ལོ་གཅིག་རིང་དཔྱ་ཁྲལ་རྣམས་མེད་པར་མཛད། ཀོང་ཇོ་གངས་ཅན་གྱི་ཡུལ་དུ་
ཕེབས་པའི་དྲན་གསོ་མཚོན་བྱེད་ཡུལ་དེར་གྱིམ་ཤིང་ཤན་ཞེས་མིང་བསྒྱུར། དེ་
•5 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
-
---
-
ནས་བློན་པོ་ཆེ་བ་གཉིས་དམག་དང་བཅས་པའི་སྐྱེལ་མར་བཏང་སྟེ་བོད་དུ་
ཆིབས་ཁ་བསྒྱུར། གྱིམ་ཤིང་ཀོང་ཇོ་བྱ་བ་ནི་ཤེས་རིག་ལ་མཆོག་ཏུ་མངའ་བ།།
སྐུ་བྱད་ལེགས་ལ་མཐོང་བ་ཙམ་གྱིས་ཡིད་དབང་འཕྲོག་པ་ཞིག་ཡོད། སྐལ་རྫོང་
དུ་རིན་ཆེན་སྣ་ཚོགས་དང་། རིག་གནས་ཀྱི་བསྟན་བཅོས་དུ་མ། གོས་དར་ཁྲི་
ཚོ་མང་པོ། བཟོ་རིགས་སྣ་ཚོགས་པ། རོལ་མོ་བ་དུ་མ་མངགས། བོད་དུ་སོ་མ་
ར་ཛ་འདེབས་ལས་བྱེད་པའི་ལག་རྒྱུན་ཡང་དེའི་དུས་སུ་དར། གྱིམ་ཤིང་ཀོང་
ཇོ་ཡབ་རྗེ་ཁྲི་ལྡེ་གཙུག་བརྟན་གྱི་བཙུན་མོར་མངའ་གསོལ། ཟླ་ཤས་སོང་རྗེས་
ལྷ་སྲས་ཁྲི་སྲོང་ལྡེ་ བཙན་བྲག་དམར་དུ་སྐུ་འཁྲུངས། བཙན་པོའི་བཙུན་མོ་
བགྲེས་པ་སྣ་ནམ་བཟའ་སྔར་བས་ཞེ་སྡང་སྐྱེས་ནས་ཀོང་ཇོ་ལ་བློ་ཉེ་བའི་ཚུལ་
བྱས་ཏེ་ ལྷ་ སྲས་ ཚུར་ ཕྲོགས། ང་ རང་ ལ་ སྐྱེས་ པ་ ཡིན་ ནོ་ ཞེས་ བསྙོན་བྱས།
བཙུན་མོ་རྒན་པ་སྐུ་དབང་ཆེ་བས་གྱིམ་ཤིང་ཀོང་ཇོ་བྱ་དཀའ་བའི་གནས་སུ་
གྱུར། དེ་ནས་ལྷ་སྲས་ཞབས་འཛུགས་ཀྱི་དགའ་སྟོན་ཉིན་བཙན་པོ་གསེར་ཁྲིའི་
སྟེང་ན་བཞུགས། གཡས་གྲལ་དུ་སྣ་ནམ་པ་རྣམས་བཞུགས། ལྷ་སྲས་དགྱེས་
པར་བྱེད་པའི་ཡོ་བྱད་དང་། རྒྱན་གོས། མེ་ཏོག་གི་ཕྲེང་བ་སྣ་ཚོགས་འཁྱེར་
འོངས། གཡོན་གྲལ་ན་རྒྱ་ཡི་གཉེན་འཁོར་རྣམས་བཞུགས། སྲས་ལ་རྒྱུན་དུ་
མས་བརྒྱན་ཏེ་བཞུགས་གྲལ་དབུས་ན་གདན་དྲངས། ཡབ་རྗེ་ན་རེ།
མ་གཉིས་ལ་སྐྱེས་པའི་བུ་གཅིག་པུ། །
སྣོད་གསེར་སྐྱོགས་ཆང་གིས་གང་བ་འདི། །
བུ་ཁྱོད་ཀྱི་ཞང་པོའི་ལག་ཏུ་སྤྲོད། །
མ་གང་ཡིན་ཡིད་ཆེས་དེ་ལ་བྱེད། །
ཅེས་གསུངས། དམོད་བོར་ནས་སྲས་གོམ་པ་ཐུབ་ཙམ་དེ་བཏང་བས་
སྐབས་དེར་སྣ་ནམ་པ་རྣམས་ཀྱིས་རྒྱན་གོས་དང་། མེ་ཏོག་གི་ཕྲེང་བ་སོགས་
•
6
•



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
བསྟན་ཏེ་ཚུར་འོང་བའི་བརྡ་ཇི་ལྟར་བཏང་ཡང་། རྒྱ་རྣམས་ཀྱི་རྩར་ཕྱིན།
གསེར་སྐྱོགས་རྒྱ་ལ་གཏད་ནས།
ང་ཁྲི་སྲོང་ལྡེ་བཙན་རྒྱ་ཚ་ཡིན། །
སྣ་ནམ་གང་གི་དོན་མི་འཚལ། །
ཞེས་སྨྲས། ཞང་པོ་རྒྱ་ཡི་པང་དུ་སོང་ངོ༌། དེར་ཡུམ་ཀོང་ཇོ་ཤིན་ཏུ་
དགྱེས་ནས་འདི་སྐད་གསུངས་སོ། །
ཚེ་སྔོན་མའི་ལས་ཀྱིས་འཕེན་པ་ཡིས། །
ང་རྒྱ་ནས་འོང་བའི་བུ་མོ་ལ། །
རྗེ་འགྲན་མེད་རྒྱལ་པོའི་སྲས་གཅིག་འཁྲུངས། །
ལས་གང་ཡང་སྲིད་པའི་སྔོན་ཆད་ལ། །
བུ་རང་ལ་སྐྱེས་པ་གཞན་གྱིས་ཕྲོགས། །
གཏམ་བདེན་པའི་ཚིག་ལ་མ་ཉན་ཞིང་། །
བྲང་ནུ་མ་བསྟན་ཀྱང་མ་གཏད་པས། །
ང་རྒྱ་མོའི་སེམས་ལ་གཞོབ་ཏུ་ཐལ། །
སེམས་ཁོང་ཁྲོའི་ན་ཚ་མ་བཟོད་པར། །
ཡུལ་བོད་ཀྱི་རི་དཔྱད་ཉམས་སུ་བཅུག །
དུས་དེ་རིང་ལྷ་ཡི་ཉི་མ་ཤར། །
བུ་ཁྱོད་ཀྱིས་ཞང་པོ་ངོ་ཤེས་ལགས། །
ང་ཨ་མའི་ལུས་སེམས་མལ་དུ་བདེ། །
ཡུལ་བོད་ཀྱི་རི་དཔྱད་ཉམས་པ་དེ། །
རི་དེ་རྣམས་སྐྱོན་མེད་བཅོས་སུ་ཡོད། །
དེར་གྱིམ་ཤིང་ཀོང་ཇོའི་ལྷ་སྲས་ཡིན་པ་ངོ་ཤེས་ནས་དགའ་སྟོན་གྱི་སྟོན་མོ་
•7 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གཟབ་རྒྱས་བྱས་སོ། །
གྱིམ་ཤིང་ཀོང་ཇོ་ཁྲི་གཙུག་ལྡེ་བཙན་གྱི་ཁབ་ཏུ་བཞེས་པ་འདི་ནི་རྒྱ་བོད་
མི་རིགས་ཀྱི་ལོ་ རྒྱུས་ ཐོག་ ཏུ་སླར་ཡང་གལ་འགངས་ཆེ་བའི་བྱ་བ་ཞིག་རེད།
དེས་སྔར་ལས་ལྷག་པའི་སྒོ་ནས་ཐང་བོད་དབར་གྱི་མཛའ་བརྩེའི་མཐུན་ལམ་ལ་
ཤུགས་སྣོན་ཐེབས་ཐུབ་པ་མ་ཟད། ཐང་གི་སྔོན་ཐོན་གྱི་ཤེས་རིག་ལག་རྩལ་
བོད་ལ་ཁྱབ་སྤེལ་བཏང་བར་བརྟེན་བོད་ཀྱི་རིག་གནས་ལག་རྩལ་སྒོ་ཀུན་ནས་
གོང་འཕེལ་འགྲོ་ བར་ སྐུལ་ མ་ ཤུགས་ ཆེན་ ཐེབས། ཐང་བོད་དབར་དམག་
མཚམས་ཆོད། ཕན་ཚུན་ཚོང་ར་བཙུགས། ཚོང་ལས་ཀྱང་གོང་འཕེལ་ཆེས་
ཆེར་ཕྱིན། །
དེ་ནས་བཙན་པོ་ཁྲི་གཙུག་ལྡེ་བཙན་རལ་པ་ ཅན་གྱི་སྐུ་དུས་སུ་རྒྱ་བོད་
མཐུན་ལམ་ཡུན་གནས་ཡོང་ཆེད་རྒྱ་ཡུལ་རྨེ་རུ་བྱ་བའི་ས་མཚམས་སུ་བཙན་པོ་
དབོན་ཞང་གཉིས་ཀྱི་ལྷ་ཁང་རེ་རེ་བརྩིགས། རྡོ་ཕ་བོང་ལ་ཉི་ཟླའི་གཟུགས་
བཀོད་ནས། གནམ་ལ་ཉི་ཟླ་ཟུང་གཅིག ས་ལ་བཙན་པོ་དབོན་ཞང་ཞེས་ཟེར།
སྐབས་དེར་རྡོ་ལ་ཉི་ ཟླའི་གཟུགས་བཀོད་ནས་རྒྱ་བོད་དབོན་ཞང་གི་མཛའ་
མཐུན་མཚོན་ཚུལ་བྱེད་པ་དེ་རིགས་ནི་ད་ལྟའང་འཕྱོངས་རྒྱས་ཀྱི་རྡོ་རིང་ཆེ་མོར་
དངོས་སུ་མཇལ་རྒྱུ་འདུག དེ་རྗེས་བོད་ལྕགས་གླང(སྤྱི་ལོ་821)ལོར། བོད་
ཀྱི་ཕོ་ཉ་རྣམས་ ཐང་གི་རྒྱལ་ས་ཁྲང་ཨན་དུ་འབྱོར། བཙན་པོ་ཁྲི་གཙུག་ལྡེ་
བཙན་དང༌། བློན་ཆེན་བྲན་ཁ་དཔལ་གྱི་ཡོན་ཏན་གྱི་བཀའ་བཞིན་ཁྲང་ཨན་
གྱི་ནུབ་ངོས་སུ་ཐང་གི་བློན་པོ་རྣམས་དང་བཀའ་གྲོས་ལེགས་པར་མཛད། བོད་
ཆུ་སྟག(སྤྱི་ལོ་822)ལོར། ཐང་གི་ཕོ་ཉ་རྣམས་ལྷ་སར་འབྱོར། ཁོང་རྣམས་ལ་
བསུ་བ་དང་སྣེ་ལེན་གཟབ་རྒྱས་མཛད། བློན་ཆེན་བྲན་ཁ་དཔལ་གྱི་ཡོན་ཏན་
སོགས་དཔོན་རིགས་བརྒྱ་ལྷག་ཙམ་དང་། ཐང་གི་ ཕོ་ཉ་རྣམས་ལྷ་སའི་ཤར་
•8 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ངོས་སུ་གྲོས་མོལ་གནང༌། ཕྱོགས་གཉིས་ཀས་མཛའ་མཐུན་གྱི་ལོ་རྒྱུས་ལ་དྲན་
གསོ་ཡང་ཡང་མཛད། ལྷག་པར་དུ་རྒྱ་བཟའ་ཀོང་ཇོ་མཚོ་ཡི་པདྨ་དང༌། གྱིམ་
ཤིང་ཀོང་ཇོ་བོད་ཀྱི་བཙན་པོས་ཁབ་ཏུ་བཞེས་ཚུལ། རྒྱ་བོད་དབོན་ཞང་གི་
འབྲེལ་བ་སོགས་ལྷུག་པོར་གླེང་། བཀའ་གྲོས་མཛད་སྐབས་མཛའ་བརྩེའི་རྣམ་
པས་ཁེངས། མནའ་མཐུན་གྱི་རྡོ་རིང་གསུམ་བཙུགས་པ་སྟེ། གཅིག་ནི་ཐང་གི་
རྒྱལ་ས་ཁྲང་ཨན་གྱི་ནུབ་ངོས་དང་། གཅིག་ནི་ཐང་བོད་ས་མཚམས་རྨེ་རུ་དང༌།
གཅིག་ནི་ལྷ་ས་གཙུག་ལག་ཁང་གི་མདུན་ངོས་ཇོ་བོ་དབུ་སྐྲའི་འགྲམ་བཅས་ལ་
བཙུགས། ཁྲང་ཨན་དུ་བཙུགས་པའི་རྡོ་རིང་དེའི་ཐོག་རྒྱ་ཡིག་བཀོད་ཡོད་པ་
དང་། ད་ལྟའང་ཤིས་ཨན་གྱི་ནུབ་ངོས་སུ་བསྡད་ཡོད་སྐད། ལྷ་སར་བཙུགས་
པའི་རྡོ་རིང་དེ་ད་ལྟའང་དངོས་སུ་མཇལ་རྒྱུ་ཡོད། མདོར་ན་ཐང་རྒྱལ་རབས་
ཀྱི་དུས་སུ་རྒྱ་བོད་མི་རིགས་དབར་གྱི་མཛའ་བརྩེ་དང༌ ཤ་རུས་ཀྱི་འབྲེལ་བ་
བཙུགས་པ་ཙམ་མ་ཟད། ཉིན་བཞིན་དབྱར་མཚོ་རྒྱས་པ་ལྟར་གོང་དུ་འཕེལ།
དབོན་ཞང་མཛའ་བརྩེའི་དཔལ་ལ་ཅི་དགར་རོལ་བཞིན་གནས་སོ། །
དེ་ནས་དུས་རབས་དགུ་པའི་ནང་བོད་ཀྱི་སྤྱི་ཚོགས་ཀྱི་འགལ་བ་སྔར་ལས་
རྣོ་ངར་ཅན་དུ་གྱུར་པ་དང་། ལྷག་པར་དུ་དབང་བསྒྱུར་གྲལ་རིམ་ནང་ཁུལ་དུ་
ཆོས་ལུགས་ཁ་ལ་ཁྱེར་ནས་སྲིད་དབང་འཕྲོག་རེས་བྱེད་པའི་འཐབ་རྩོད་དེ་ཉིན་
བཞིན་རྣོ་ངར་དང་། ཛ་དྲག རྙོག་འཛིང་ཅན་དུ་གྱུར་བར་བརྟེན་མཐར་བོད་
མེ་སྟག (སྤྱི་ལོ་846)ལོར་ལྷ་ལུང་དཔལ་གྱི་རྡོ་རྗེས་གླང་དར་མ་བཀྲོངས། ཡུལ་
ཁམས་འཁྲུགས། གླང་དར་མའི་སྲས་འོད་སྲུང་དང༌། གདུང་རྒྱུད་རྫུན་མར་
གྲགས་པ་སྲས་ཡུམ་བརྟན་གཉིས་ནར་མ་སོན་སྐབས་ཕྱོགས་སོ་སོར་བློན་པོ་
འགའ་ཞིག་དང་། བཙུན་མོ་རྒན་གཞོན་གཉིས་ཀྱིས་རྒྱབ་ལངས་བྱས་ཏེ་སྲིད་
དབང་འཕྲོག་ལེན་བྱེད་པའི་འཐབ་རྩོད་ཡང་ཡང་ལངས། ཕྱོགས་མཚུངས་
•9 •



•
•
，
་
，
•
•
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བོད་ས་གླང༌(སྤྱི་ལོ869)ལོར། ཐོག་མར་མདོ་ཁམས་ཡུལ་ནས་འབངས་གྱེན་
ལོག་ལངས། དེ་རྗེས་དབུས་གཙང་ཡུལ་གྲུ་དུ་མར་གཅིག་མཇུག་གཉིས་མཐུད་
ཀྱིས་འབངས་གྱེན་ལོག་ལངས་ཏེ་བཙན་པོའི་བང་སོ་མང་ཆེ་བ་བཤིག དཔོན་
རིགས་མང་པོ་བཀྲོངས་བར་བརྟེན་བཙན་པོའི་གདུང་རྒྱུད་དང་བློན་པོ་རྣམས་
དངངས་སྐྲག་རབ་ཏུ་སྐྱེས་ཏེ་མངའ་རིས་སོགས་ཡུལ་གྲུ་གང་སར་བྲོས་ཐོག་ཡུལ་
སྡེ་མང་པོར་ཁྱིམ་དུད་སྟོང་ཙམ་དང་། ཡང་ཁྱིམ་དུད་བརྒྱའམ་བཅུ་ཕྲག་འགའ་
ཞིག་ལས་མེད་པའི་སྲིད་དབང་མང་པོ་བཙུགས། གཅིག་འོག་གཅིག་ལ་མ་
འདུས་པར་བོད་སིལ་བུར་གྱུར། །
དེ་བཞིན་བོད་མེ་ཡོས་ (སྤྱི་ལོ907)ལོར། ཐང་རྒྱལ་རབས་འཐོར་ཞིག་
ཏུ་ཕྱིན། རྒྱལ་ནང་དུའང་རྒྱལ་རབས་ལྔ་དང་། རྒྱལ་ཁབ་བཅུ་ཞེས་པའི་ཁ་
འཐོར་གྱི་གནས་སུ་གྱུར། དེ་རྗེས་རྒྱལ་རབས་ལྔ་དང་། རྒྱལ་ཁབ་བཅུ་ཕན་
ཚུན་དབར་སྲིད་དབང་འཕྲོག་རེས་བྱེད་པའི་དམག་འཁྲུག་ཡང་ཡང་ལངས་པ་
དང་། རྒྱལ་ཡོངས་ས་གནས་ཁག་གི་ཞིང་པའི་འོས་ལངས་དབྱར་མཚོ་རྒྱས་པ་
ལྟར་རྦ་རླབས་དགུང་དུ་འཕྱུར། སྐབས་དེར་རྒྱལ་ནང་དང་བོད་དུ་ཁ་འཐོར་གྱི་
གནས་ཚུལ་ཇི་ལྟར་བྱུང་ནའང་ཐང་གོང་མ་དང་ཆོས་རྒྱལ་མེས་དབོན་རྣམས་
ཀྱིས་གསར་དུ་གཏོད་པའི་རྒྱ་བོད་མི་རིགས་དབར་གྱི་མཛའ་བརྩེའི་མཐུན་ལམ་
དང་ཤ་རུས་ཀྱི་འབྲེལ་བ་དེ་ཆུ་བོ་གངྒཱའི་རྒྱུན་བཞིན་གནས། ལྷག་པར་དུ་སུང་
ཁྲའོ་རྒྱལ་རབས་དབུ་བརྙེས་པའི་རྗེས་སུ་རྒྱ་བོད་མི་རིགས་དབར་ཆབ་སྲིད་དང་།
དཔལ་འབྱོར། རིག་གནས་བཅས་ཀྱི་ཐད་འབྲེལ་བ་གང་ལེགས་བྱུང་བ་དང་།
རྒྱ་བོད་མི་རིགས་གཉིས་ཀྱིས་ས་གནས་མང་པོར་ཚོང་ར་བཙུགས་ཏེ་ཚོང་ལས་ཀྱི་
བྱ་གཞག་ཉིན་བཞིན་གོང་ནས་གོང་དུ་འཕེལ།
དེ་ནས་རབ་བྱུང་བཞི་པའི་ལྕགས་བྱི་ (སྤྱི་ལོ1240)ལོར། ཡངས་པའི་
· 10 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ས་གཞི་ཀུན་ལ་དབང་སྒྱུར་པ་ཧོར་ཇིང་གིར་རྒྱལ་པོའི་གདུང་བརྒྱུད་ཨེ་ཆེན་གོ་
དན་རྒྱལ་པོས་ཧོར་གྱི་དམག་དཔོན་ཆེན་པོ་དོ་ར་རྟ་ནག་པོས་གཙོས་པའི་ཧོར་
དམག་ཁྲི་འགའ་ཞིག་བོད་དུ་བཏང་། ས་སྐྱ་པཎྜི་ཏ་མེས་རྒྱལ་ནང་ཁུལ་དུ་
གདན་འདྲེན་དགོས་པའི་བཀའ་ཕབ། རབ་བྱུང་བཞི་པའི་ཤིང་འབྲུག་(སྤྱི་ལོ
1244)ལོར། ཕོ་ཉ་མངགས་ཏེ་གདན་ཞུའི་ཆབ་ཤོག་གནང་། རྒྱ་སྨན་གྱིས་ས་
སྐྱར་བསྐྱོད་དེ་ཆབ་ཤོག་གི་ལུང་བསྒྲགས། ཧོར་གྱི་འཇའ་ས་གདན་འདྲེན་མ་
ལས་འདི་ལྟར་འབྱུང་སྟེ་“ཚེ་རིང་གནམ་གྱི་ཤེད་མོང་ལ་བསོད་ནམས་ཆེན་པོའི་
དཔལ་ལ་བརྟེན་ནས་རྒྱལ་པོ་ངེད་ཀྱི་ལུང་། ས་སྐྱ་པཎྜི་ཏ་ཀུན་དགའ་རྒྱལ་
མཚན་དཔལ་བཟང་པོ་ལ་གོ་བར་བྱེད་པའི་གཏམ། ངེད་ཕ་མ་དང་གནམ་སའི་
དྲིན་ལན་འཇལ་བའི་ཕྱིར། ལམ་གྱི་བླང་དོར་མ་ནོར་བ་སྟོན་ཤེས་པའི་བླ་མ་
གཅིག་དགོས་པ་བརྟག་པ་བྱེད་པའི་དུས་ཁྱོད་འདུག་པས། ལམ་གྱི་དཀའ་
ཚེགས་ལ་མི་བལྟ་བར་ཡོང་དགོས། གལ་ཏེ་ན་སོ་རྒས་ཟེར་ན་སྔོན་ཐུབ་པའི་
དབང་པོས་སེམས་ཅན་གྱི་དོན་དུ་ལུས་གྲངས་མེད་སྦྱིན་པར་གཏོང་བ་ཇི་ཙམ།
ཁྱོད་ཀྱིས་ཆོས་གོ་བའི་དམ་བཅའ་དང་ཨེ་འགལ། ངས་མཐའི་ཁྲིམས་ར་བླངས་
དམག་དཔུང་ཆེན་པོས་བརྡ་དེད་བྱས་ནས་སེམས་ཅན་མང་པོ་ལ་གནོད་པ་བྱས་
ན་མི་སྐྲག་པ་ཨེ་ཡིན། དེས་ན་སངས་རྒྱས་ཀྱི་བསྟན་པ་དང་སེམས་ཅན་མང་པོ་
སོམས་ལ་ཁྱོད་མགྱོགས་པར་ཤོག ཉི་མ་ནུབ་ཕྱོགས་ཀྱི་བརྗེ་རྣམས་ཁྱོད་ཤེས་སུ་
འཇུག་པ་ཡིན། གནང་སྦྱིན་ལ་དངུལ་བྲེ་ཆེན་ལྔ། གོས་ཆེན་གྱི་ཆོས་གོས་མུ་
ཏིག་གི་ཚོམ་བུ་ཅན་ལ་མུ་ཏིག་སྟོང་ཕྲག་དྲུག་དང་ཉིས་བརྒྱ། གོས་ལུ་ཧིང་གི་
རིང་འགག ལྷམ་འབོབ་དང་བཅས་པ། ཁ་ཏི་ཁ་ཚང་མ་ཡུག་གཉིས། ཐོན་
ཏི་ཁ་ཚང་མ་ཡུག་གཉིས། གོས་ཆེན་སྣ་ལྔ་ཡུག་ཉི་ཤུ་རྣམས་ཡོད། འདིའི་ལོན་
ལ་རྡོར་སྲི་མགོན་དང་དབོན་ཇོ་དར་མ་གཉིས་བཏང་བ་ཡིན། འབྲུག་ལོ་ཟླ་བ་
11.



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བརྒྱད་པའི་གནམ་གང་ལ་བྲིས”ཞེས་འཁོད། །
རབ་བྱུང་བཞི་པའི་ཤིང་འབྲུག་(སྤྱི་ལོ་1244)ལོར། ཧོར་ཨེ་ཆེན་གོ་
དན་རྒྱལ་པོས་གདན་འདྲེན་ཞུས་མ་ཐག་ཏུ་ས་སྐྱ་པཎྜི་ཏ་ཀུན་དགའ་རྒྱལ་མཚན་
གྱིས་བོད་སེར་སྐྱ་མི་དམངས་ཀྱི་བསམ་འདུན་ལེགས་པར་སྒྲུབ་ཆེད་ས་སྐྱ་ནས་
ཆིབས་ཁ་བསྒྱུར་ཏེ་རིམ་གྱིས་མེས་རྒྱལ་ནང་ཁུལ་དུ་ ཕེབས། མེ་རྟ་(སྤྱི་ལོ
1246)ལོའི་ ཟླ་ བ་ བརྒྱད་ པར་ ལེང་ ཀྲའུ་ ཞེས་ པའི་ ས་ གནས་ དེར་ འབྱོར།
སྐབས་དེར་ཨེ་ཆེན་གོ་དན་རྒྱལ་པོ་ཧོར་ཡུལ་དུ་བཞུད་ནས་མི་བཞུགས་ཀྱང་རྒྱལ་
པོའི་སྐུ་མཆེད་དང་། བློན་འབངས་རྣམས་ནས་ སྣེ་ལེན་དང་བསུ་བ་རྒྱ་ཆེ་
གཟབ་རྒྱས་མཛད། མེ་ལུག་(སྤྱི་ལོ1247)ལོའི་ཟླ་བ་དང་པོར་ཨེ་ཆེན་གོ་དན་
རྒྱལ་པོ་ལེང་ཀྲའུ་ལ་ཕྱིར་ལོག་མཛད། ས་པཎ་ཀུན་དགའ་རྒྱལ་མཚན་གྱིས་བོད་
སེར་སྐྱ་མི་དམངས་ཡོངས་ཀྱི་ཚབ་མཛད་དེ་ཨེ་ཆེན་གོ་དན་རྒྱལ་པོར་འཚམས་
འདྲི་དང་འབུལ་བ་ལེགས་པར་གསོལ། གོ་དན་རྒྱལ་པོའང་ཐུགས་ཤིན་ཏུ་
མཉེས་ནས་ཆོས་སྲིད་ལུགས་གཉིས་ཀྱི་བཀའ་མོལ་མང་པོ་གནང་། དེ་ནས་ཨེ་
ཆེན་གོ་དན་རྒྱལ་པོ་དང་ས་པཎ་ཀུན་དགའ་རྒྱལ་མཚན་གཉིས་བོད་འདི་ཉིད་
དངོས་སུ་མེས་རྒྱལ་གྱི་མངའ་ཁོངས་སུ་བསྒྱུར་བའི་སྐོར་ལ་བཀའ་གྲོས་ཞིབ་པར་
མཛད། མཐར་ས་པཎ་ཀུན་དགའ་རྒྱལ་མཚན་གྱིས་བོད་ཀྱི་ལྷ་སྡེ་མི་སྡེ་ཡོངས་
ལ་བསླབ་བྱའི་བཀའ་ཡིག་གནང་། དེ་ནས་བཟུང་བོད་འདི་མེས་རྒྱལ་གྱི་མངའ་
ཁོངས་བསྙོན་མེད་དུ་གྱུར། ཨེ་ཆེན་གོ་དན་རྒྱལ་པོས་ས་སྐྱ་པཎྜི་ཏ་བོད་ཁྲི་སྐོར་
བཅུ་གསུམ་གྱི་བདག་པོར་བསྐོས། གོ་དན་རྒྱལ་པོའི་སྟོབས་ཤུགས་ལ་བརྟེན་
ནས་ལོ་ངོ་བཞི་བརྒྱ་ལྷག་ཙམ་ཁ་འཐོར་རྒུ་འཐོར་དུ་སོང་བའི་བོད་སིལ་བུ་དེ་
གཅིག་ཏུ་བསྒྱུར་ཐོག་བོད་ཡོངས་ཀྱི་ཆབ་སྲིད་ཀྱི་བདག་པོ་མཛད།
རབ་བྱུང་བཞི་པའི་ལྕགས་ཕག་(སྤྱི་ལོ 1251)ལོར། ས་སྐྱ་པཎྜི་ཏ་
• 12，



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
འདས། དེ་རྗེས་ཕག་མོ་གྲུ་པ་དང༌། འབྲི་གུང་པ། ཚལ་པ། སྟག་ལུང་པ།
གཡའ་བཟང་པ་སོགས་ཡུལ་དཔོན་རྣམས་ནས་རང་ཉིད་ཀྱི་སྲིད་དབང་དང་།
མངའ་འབངས། ས་ཞིང་། འབྲོག་ཐང་། སེམས་ཅན་སོགས་ཀྱི་བདག་དབང་
ཡུན་གནས་སྲ་བརྟན་ཡོང་ཆེད་བང་མི་མངགས་ཏེ་ཧོར་རྒྱལ་པོར་འཚམས་འདྲི་
དང་འབུལ་བ་ཕུལ། དེ་ནས་སེ་ཆེན་རྒྱལ་པོ་ཁྲི་ལ་འཁོད་མ་ཐག་ཏུ་འགྲོ་བའི་
མགོན་པོ་ འཕགས་ པ་བློ་གྲོས་ རྒྱལ་ མཚན་གདན་ དྲངས་ནས་ མཇལ་འཕྲད་
གནང༌། རབ་བྱུང་བཞི་པའི་ཆུ་བྱི་(སྤྱི་ལོ1252)ལོར། ཧོར་དམག་གིས་ཏཱ་ལི་
རྒྱལ་ཁབ་ཏུ་དཔུང་འཇུག་བྱེད་སྐབས་ཧོར་སེ་ཆེན་རྒྱལ་པོས་དམག་མི་འབུམ་
གཉིས་ཁྲིད་ནས་བོད་ལ་དམག་ལམ་བྱས་པ་མ་ཟད། མདོ་ཁམས་ཁུལ་དུ་དམག་
བཏང་སྟེ་དབུས་གཙང་དང༌། མངའ་རིས་བཅས་ཀྱི་ཡུལ་སྡེ་སྲིད་དབང་སླར་
ཡང་དབང་དུ་འདུས། རབ་བྱུང་བཞི་པའི་ཆུ་གླང་(སྤྱི་ལོ་1253)ལོའི་གནམ་
ལོ་གསར་ཚེས་ཉིན་འགྲོ་མགོན་འཕགས་པ་དགུང་ལོ་བཅུ་དགུ་ལ་ཕེབས་པའི་
སྐབས་སུ་ སེ་ཆེན་རྒྱལ་པོས་དབང་ཞུས། ཏི་ ཤི་ སྟེ་ གོང་ མའི་ སློབ་དཔོན་གྱི་
མཚན་གསོལ། དེ་ནས་རིམ་བཞིན་ཀཱ་དིན་གུ་ཤི་སྟེ་རྒྱལ་པོའི་སློབ་དཔོན་གཙུག་
གི་ནོར་བུ་ཞེས་པའི་མཚན་གསོལ། གཡང་ཀྲིའུ་ལས་གྲུབ་པའི་རི་མོ་ལ་ཡི་གེ་
དང་རིན་པོ་ཆེ་ཡོད་པའི་ཐམ་ཁ་ཕུལ། དེའི་ཕྱི་ལོ་ཤིང་སྟག་(སྤྱི་ལོ1254)ལོར།
སེ་ཆེན་རྒྱལ་པོས་འཇའ་ས་བོད་ཡིག་མ་དང་། བརྡ་ཤེད་བསྐྱེད་མ་ཞེས་པ་དང་།
དངུལ་བྲེ་ཆེན་ལྔ་བཅུ་རྩ་དྲུག ཇ་སིགས་ཉིས་བརྒྱ། གོས་ཡུག་བརྒྱད་བཅུ།
དར་ཡུག་སྟོང་དང་བརྒྱ་ཕུལ། འགྲོ་མགོན་འཕགས་པས་གསེར་སྙན་སྒྲོན་པ་
ལྟར། བནྡེའི་ཁང་པར་གསེར་ཡིག་པས་འཚེར་མི་འབབ་པ་དང༌། འུ་ལག་མི་
བསྐུལ་བ། ཁྲལ་མི་འདེད་པ་བྱེད་དགོས་པ་ཧོར་སེ་ཆེན་རྒྱལ་པོས་ཞལ་བཞེས་
བཟང་པོ་མཛད།
• 13 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རབ་བྱུང་བཞི་པའི་ལྕགས་སྤྲེལ་(སྤྱི་ལོ1260)ལོར། ཧོར་སེ་ཆེན་རྒྱལ་
པོ་ཁད་ཕིན་(ནང་སོག་གི་ས་གནས་ཤིག)ལ་ཧན་གྱི་ཁྲིར་འཁོད། རྒྱལ་པོ་དེར་
རང་རྒྱལ་བྱང་ཕྱོགས་ས་ཁུལ་གྱི་ས་བདག་རྣམས་ཀྱི་རྒྱབ་སྐྱོར་རོགས་རམ་ཐོབ་སྟེ་
བྱང་ཕྱོགས་ཁུལ་གྱི་དབང་བསྒྱུར་གི་གོ་གནས་སྲ་བརྟན་བྱུང་བ་དང་འབྲེལ་ལོ་
ཤས་རིང་དམག་གྲབས་གང་ལེགས་བྱས་ཏེ་མུ་མཐུད་ནས་ སུང་ལྷོ་མར་དཔུང་
འཇུག་བྱས། སྐབས་དེར་རྒྱལ་ཡོངས་ཀྱི་ས་ཆ་མང་ཆེ་བ་ཧོར་གྱིས་དབང་དུ་
འདུས། རབ་བྱུང་བཞི་པའི་ཤིང་བྱི་ (སྤྱི་ལོ1264)ལོར། རྒྱལ་ས་ཡན་ཅིང་
(ད་ལྟའི་པེ་ཅིང་གྲོང་ཁྱེར) དུ་སྤོས། བོད་རབ་བྱུང་ལྔ་པའི་ལྕགས་ལུག་(སྤྱི་ལོ་
1271)ལོར། རྒྱལ་རབས་ཀྱི་མིང་བསྒྱུར་ནས་ཡོན་ཞེས་བཏགས། རབ་བྱུང་
བཞི་པའི་ཤིང་བྱི་ (སྤྱི་ལོ་1264)ལོར། སེ་ཆེན་རྒྱལ་པོས་ཙུང་ཀྲེ་ཡོན་ཞེས་པའི་
སྤྱི་ཁྱབ་ལས་ ཁུངས་ ཤིག་བཙུགས། འདི་ནི་རྒྱལ་ཡོངས་ཀྱི་སངས་རྒྱས་ ཆོས་
ལུགས་ལས་ དོན་གྱི་དབང་འཛིན་ལས་ ཁུངས་ མཐོ་ཤོས་ ཤིག་ཡིན་ལ། བོད་
རིགས་ཀྱི་དམག་དམངས་དང་། ཆོས་ལུགས་ལས་དོན་གྱི་ལས་ཁུངས་མཐོ་ཤོས་
ཤིག་ཀྱང་རེད། གནའ་རབས་ཐང་གོང་མས་ཤོན་ཀྲན་ཕོ་བྲང་ནང་བོད་ཀྱི་ཕོ་
ཉར་མཇལ་འཕྲད་གནང་བས་ལོ་རྒྱུས་ཀྱི་དོན་སྙིང་ལྡན་པའི་ཕོ་བྲང་དེའི་མིང་
གཞིར་བཟུང་། རབ་བྱུང་ལྔ་པའི་ས་བྱི་(སྤྱི་ལོ་1288)ལོར། ཙུང་ཀྲེ་ཡོན་ཞེས་
པའི་སྤྱི་ཁྱབ་ལས་ཁུངས་དེ་ཤོན་ཀུན་ཡོན་ཞེས་བསྒྱུར། འདི་ནི་ཡོན་གོང་མ་སེ་
ཆེན་གྱིས་བོད་འདི་མེས་རྒྱལ་མངའ་ཁོངས་སུ་དངོས་སུ་བསྒྱུར་རྗེས་བོད་ཀྱི་ཕྱི་
ནང་གི་ལས་དོན་གལ་ཆེ་མཐའ་དག་ལ་བཀོད་འདོམས་དང་འགོ་ཁྲིད་བྱེད་པའི་
སྲིད་འཛིན་ གྱི་ ལས་ ཁུངས་ མཐོ་ ཤོས་ ཤིག་ རེད། སྐབས་ དེར་ འགྲོ་ མགོན་
འཕགས་པས་སྲིད་འཛིན་ལས་ཁུངས་དེའི་ལས་འཛིན་མཛད། དེ་རྗེས་ཡོན་སེ་
ཆེན་གོང་མས་རིམ་བཞིན་བོད་རིགས་ས་ཁུལ་དུ་ཤོན་དབུ་ཧྲེ་སི་ཏུའུ་ཡོན་ཧྲད་
• 14 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ཧྥུ་ཞེས་པའི་སྲིད་འཛིན་ལས་ཁུངས་གསུམ་བཙུགས། དེ་དག་གིས་ནུབ་བྱང་ས་
ཁུལ་དང་། ལྷོ་ནུབ་ས་ཁུལ། དབུས་གཙང་། མངའ་རིས་ས་ཁུལ་བཅས་ཀྱི་
བོད་རིགས་དམག་དམངས་རྣམས་ཀྱི་འགོ་འཛིན་མཛད། སྲིད་འཛིན་ལས་
ཁུངས་དེ་དག་གི་དཔོན་རིགས་ཁག་ཡོན་སེ་ཆེན་གོང་མས་བསྐོ་གཞག་སྩལ་བ་
དང་། བོད་ཀྱི་ཡུལ་དཔོན་ཆེ་གྲས་ཁག་ལ་ཁྲི་དཔོན་དང༌། སྟོང་དཔོན་སོགས་
བསྐོ་གཞག་སྩལ། བོད་ཁྲི་སྐོར་བཅུ་གསུམ་དེ་དག་ས་སྐྱ་པས་སྤྱི་ཁྱབ་དབང་
འཛིན་བྱེད་པའི་བཀའ་ཕབ།
དེ་ནས་རབ་བྱུང་ལྔ་པའི་མེ་ཡོས་ (སྤྱི་ལོ1267)ལོར། སེ་ཆེན་གོང་མའི་
བཀོད་མངགས་བཞིན་འགྲོ་མགོན་འཕགས་པས་ཧོར་ཡིག་གསར་གཏོད་མཛད་
གྲུབ་རྗེས་པེ་ཅིང་དུ་ཕེབས། འགྲོ་མགོན་འཕགས་པ་འཁོར་དང་བཅས་པ་པེ་
ཅིང་དུ་ འབྱོར་ རྗེས་ སེ་ ཆེན་ གོང་ མས་ ཕོ་ བྲང་ ཆེ་ མོར་ མཇལ་འཕྲད་ གནང་།
ཧོར་ཡིག་གི་ཡིག་ཕུད་ཕུལ་བས་གོང་མ་ཐུགས་ལྷག་པར་དགྱེས་བཞིན་“གནམ་
གྱི་འོག སའི་སྟེང་རྒྱ་གར་གྱི་ལྷའི་སྲས་པོ། ཡི་གེ་རྩོམ་མི་སྤྲུལ་པའི་སངས་རྒྱས།
རྒྱལ་ཁམས་འཇགས་སུ་འཇུག་མི། སྙན་ངག་གི་རྒྱུ། པཎྜི་ཏ་འཕགས་པ་ཏི་ཤི”
ཞེས་པའི་མཚན་གསོལ།
འགྲོ་མགོན་འཕགས་པ་དགོངས་པ་རྫོགས་རྗེས་འགྲོ་མགོན་ཕྱག་ན་རྡོ་རྗེ་
བོད་ཁྲི་སྐོར་བཅུ་གསུམ་གྱི་བདག་པོར་བསྐོས། འདིར་ཡོན་གོང་མ་ཆེན་པོས་ས་
ལེན་ཝང་གི་ལུང་དང་། གསེར་ཐམ་གནང་། བོད་ལ་ཏི་ཤི་སྟེ་གོང་མའི་སློབ་
དཔོན་དང༌། ཝང་ཞེས་པ་རྒྱལ་པོའི་ལས་འཛིན་འཕགས་པ་དང་། ཕྱག་ན་
བཅས་སྐུ་མཆེད་འདི་གཉིས་ཀྱི་སྐུ་དུས་སུ་བྱུང་བར་གྲགས་པས་བོད་ལ་བཀའ་
དྲིན་ལྷག་པར་ཆེ།
སྐབས་དེར་ཡོན་གོང་མ་ཆེན་པོས་བོད་ཁྲི་སྐོར་བཅུ་གསུམ་དུ་དུད་གྲངས་
• 15 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གཙང་བཤེར་དང༌། ཁྲལ་འུལ་ལམ་ལུགས། དཔོན་རིགས་ཆེ་གྲས་ཁག་བསྐོ་
འཐེན་བྱེད་ཕྱོགས་སོགས་གལ་ཆེའི་གཏན་འབེབས་རབ་དང་རིམ་པ་མཛད། །
དེ་ནས་ས་སྐྱའི་གདུང་བརྒྱུད་ནང་ཁུལ་ཕན་ཚུན་མི་མཐུན་སྟབས་ས་སྐྱ་
པའི་སྟོབས་ཤུགས་ཉིན་བཞིན་ ཉམས་ རྒུད་དུ་འགྲོ་བ་དང་འབྲེལ་ ཕག་གྲུའི་
སྟོབས་ཤུགས་ཆེས་ཆེར་ཕྱིན། ཕག་གྲུ་དང་། འབྲི་གཡའ་ཚལ་གསུམ་སོགས་
དབར་དམག་འཁྲུག་ལངས་ཏེ་དེ་དག་ རིམ་ བཞིན་ ཕག་གྲུའི་ མངའ་འོག་ ཏུ་
འདུས། དེ་བཞིན་ཕག་གྲུ་དང་། ས་སྐྱ་བའི་དབར་ལའང་འགལ་བ་ཆེས་ཆེར་
ཕྱིན་ཏེ་དམག་འཁྲུག་ལངས། རབ་བྱུང་དྲུག་པའི་ཤིང་རྟ་(སྤྱི་ལོ1354)ལོར།
ཕག་གྲུའི་དམག་དཔུང་ས་སྐྱར་འབྱོར། ཞི་དྲག་གི་འཐབ་རྩོད་སྣ་ཚོགས་ལ་
བརྟེན་ནས་དཔོན་ཆེན་རྒྱལ་བ་བཟང་པོ་བཙོན་ནས་བཏོན། དམག་དཔུང་
གིས་ས་སྐྱའི་དགོན་པ་མཐའ་བསྐོར་ཐོག་ས་སྐྱའི་དཔོན་ཆེན་དབང་ཕྱུག་བརྩོན་
འགྲུས་ཕམ་སྟེ་གསོན་པོར་བཟུང་། དེ་ནས་བཟུང་ས་སྐྱའི་སྲིད་དབང་འཐོར་
ཞིག་ཏུ་ཕྱིན། རབ་བྱུང་དྲུག་པའི་ཤིང་རྟ་(སྤྱི་ལོ1354)ལོར། ཁྲི་དཔོན་བྱང་
ཆུབ་རྒྱལ་མཚན་གྱིས་དྲུང་ཆེན་ཤེས་རབ་བཀྲ་ཤིས་ལ་སེང་གེའི་པགས་པ་སྡེར་
བཞི་མ་ཉམས་པ་སོགས་འབུལ་བ་མང་པོ་བསྐུར་ཏེ་གོང་མའི་དྲུང་དུ་བཏང༌།
ཡོན་གོང་མ་ཐོ་བཀན་ཐེའི་མུར་ལ་ཡིན་མིན་གནས་ལུགས་གསལ་ཞིང་གསལ་
བར་ཞུས། གོང་མ་ཆེན་པོས་བོད་ཀྱི་ད་ཡོད་ཀྱི་གནས་ཚུལ་དངོས་ལ་དབྱེ་ཞིབ་
དང་། དུས་བདེ་ཞི་འཇགས་མྱུར་དུ་ཡོང་ཆེད་ཁྲི་དཔོན་བྱང་ཆུབ་རྒྱལ་མཚན་
ལ་ཏཱ་སི་ཏུ་ སྟེ་གོང་མའི་ལས་རོགས་ཀྱི་གོ་གནས་དང༌། བོད་ཡོངས་ཀྱི་སྲིད་
དབང་རྩིས་བླངས་ཆོག་པའི་བཀའ་ཤོག་དང་ཐམ་ཁ་བཅས་གནང་། དེ་ནས་
བཟུང་ཕག་གྲུའི་སྲིད་དབང་དངོས་སུ་བཙུགས་པ་དང་། ཏཱ་སི་ཏུ་བྱང་ཆུབ་
རྒྱལ་མཚན་འདི་ཉིད་ཀྱང་བོད་ས་གནས་སྲིད་དབང་གི་བྱེད་པོ་གཙོ་བོར་གྱུར།
• 16 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
གོང་གསལ་དངོས་ཡོད་འདི་དག་གི་ཐོག་ནས་སྐབས་དེར་བོད་ལ་གནས་ཚུལ་
རྙོག་འཛིང་ཆེ་བ་དང༌། དབང་བསྒྱུར་གྲལ་རིམ་ནང་ཁུལ་དུ་སྲིད་དབང་འཕྲོག་
ལེན་བྱེད་པའི་ཁྱོད་ཤི་ང་གསོན་གྱི་འཐབ་རྩོད་རབ་དང་རིམ་པ་བྱུང་ཡང་ཕྱོགས་
གཉིས་ཀས་ཡོན་ ཁྲའོ་ཀྲུང་ དབྱང་སྲིད་ གཞུང་ལ་བརྩི་བཀུར་དང་ལེན་བྱེད་
དགོས་པ་གསལ་པོར་མཐོང་ཐུབ།
དེ་ནས་གནམ་འོག་འགྲན་ཟླ་མེད་པའི་ཡོན་གོང་མ་འདི་ཉིད་ཀྱང་སྣུམ་
ཟད་སྒྲོན་མེ་ལྟ་བུར་གྱུར། གོང་མའི་ལྷ་སྲས་རྣམས་ཕན་ཚུན་སྲིད་དབང་འཕྲོག་
རེས་བྱེད་པའི་སྲིད་འགྱུར་ཡང་ཡང་ལངས། རབ་བྱུང་ལྔ་པའི་མེ་ལུག་(སྤྱི་ལོ
1307)ལོ་ནས་རབ་བྱུང་དྲུག་པའི་ཆུ་བྱ་(སྤྱི་ལོ1333)ལོ་བར་མི་ལོ་ཉི་ ཤུ་རྩ་
དྲུག་རིང་ཡོན་གོང་མ་ཐེངས་བརྒྱད་ཙམ་བརྗེས། དབང་བསྒྱུར་གྲལ་རིམ་ནང་
ཁུལ་གྱི་འགལ་ བ་ ཆེས་རྣོ་ངར་ དང་ ཛ་ དྲག་ ཆེ་ བའི་ གནས་ སུ་ གྱུར། དུས་
མཚུངས་ཞིང་པའི་གསར་བརྗེའི་མཐོ་རླབས་གསར་པ་འཕྱུར་ནས་ལིའུ་ཧྥུ་ཐུང་
དང་། ཀོའོ་ཙེ་ཤིན་གྱིས་སྔ་རྗེས་སུ་འོས་ལངས་བྱས། མཐར་ཀོའོ་ཙེ་ཤིན་གྱི་
དམག་དཔོན་ཀྲུའུ་ཡོན་ཀྲང་གིས་(སྤྱི་ལོ་1328 - 1398)ཡོན་གོང་མའི་སྲིད་
དབང་མགོ་རྟིང་སློག་
རབ་བྱུང་དྲུག་པའི་ས་སྤྲེལ་(སྤྱི་ལོ1368)ལོར། ནན་ཅིང་རྒྱལ་སར་
བྱས་ཏེ་མིང་རྒྱལ་རབས་དངོས་སུ་བཙུགས། དེ་མ་ཐག་ཏུ་ཕག་གྲུའི་སྲིད་དབང་
གི་བདག་པོ་འཇམ་དབྱངས་ཤཱཀྱ་རྒྱལ་མཚན་དང་ཞྭ་ནག་ཀརྨ་པ་རོལ་པའི་རྡོ་རྗེ་
སོགས་ཀྱིས་རྒྱལ་ས་ནན་ཅིང་དུ་བང་མི་བཏང་སྟེ་མིང་རྒྱལ་རབས་དངོས་སུ་
བཙུགས་པར་རྟེན་འབྲེལ་དང་བརྩི་བཀུར་ཞུས། མིང་གོང་མ་ཆེན་པོ་ཀྲུའུ་ཡོན་
ཀྲང་གིས་འཇམ་དབྱངས་ཤཱཀྱ་རྒྱལ་མཚན་ལ་ཏཱ་སི་ཏུ་སྟེ་གོང་མའི་ལས་རོགས་
དང་། ཆིན་གོ་ལུང་། ཀྭ་ཤིན་གུ་ཤྲཱི་ཞེས་པའི་རྒྱལ་ཁབ་སློབ་དཔོན་གཙུག་གི་
• 17 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ནོར་བུ་ཞེས་པའི་ཆོ་ལོ་དང༌། དམ་ཁ་གནང་བ་མ་ཟད། བོད་ཆོལ་ཁ་གསུམ་
དབང་འཛིན་ཆོག་པའི་འཇའ་སའང་སྩལ།
མིང་རྒྱལ་ རབས་དངོས་སུ་བཙུགས་པའི་རྗེས་སུ་ཡོན་རྒྱལ་རབས་དང་
འདྲ་བར་ བོད་ འདི་ ཀྲུང་གོའི་ མངའ་ཁོངས་བསྙོན་མེད་ ཅིག་ ཏུ་བརྩིས་ནས་
བདག་དབང་ཡོངས་སུ་ལག་ལེན་བསྟར། མེས་རྒྱལ་ནང་ཁུལ་དང་། ལྷག་པར་
དུ་ཡུན་ནན་དང༌། ཀུད་ཀྲའུ། ཟི་ཁྲོན། ཀོང་ཤི་སོགས་གྲངས་ཉུང་མི་རིགས་
ཀྱི་ས་ཁུལ་ལ་བཙུགས་པའི་དམག་དོན་དང་སྲིད་འཛིན་གྱི་ལམ་ལུགས་དེ་དག་
བོད་དུའང་ལག་ལེན་བསྟར། རབ་བྱུང་དྲུག་པའི་ཆུ་བྱི་ (སྤྱི་ལོ1372)ལོར།
བོད་དུ་དབུས་གཙང་ཞིང་ཏུའུ་ཀྲེ་ཧུད་ཧྲི་སི་ཞེས་པ་བཀོད་འདོམས་སྤྱི་ཁྱབ་ཁང་
བཙུགས། རིམ་པ་ཁག་གི་སེར་སྐྱ་དཔོན་རིགས་མཐའ་དག་མིང་གོང་མ་ཆེན་
པོས་བསྐོ་གཞག་སྩལ།
རབ་བྱུང༌ དྲུག་ པའི་ ཆུ་ གླང༌ (སྤྱི་ ལོ 1373) ལོར། ཏཱ་ སི་ ཏུ་ འཇམ་
དབྱངས་ཤཱཀྱ་རྒྱལ་མཚན་དགོངས་པ་རྫོགས། དེ་རྗེས་མི་ཡི་དབང་པོ་གྲགས་པ་
རྒྱལ་མཚན་གསེར་ཁྲིར་མངའ་གསོལ། ས་འབྲུག་ (སྤྱི་ལོ1388)ལོར། མིང་
གོང་མ་ཆེན་པོས་ཧུང་འུས་ཝང་ཞེས་པ་རྒྱལ་པོའི་ཆོ་ལོ་དང་། ཀཱ་ཏིང་གོ་ཤི་སྟེ་
རྒྱལ་ཁབ་སློབ་དཔོན་གཙུག་གི་ནོར་བུ་ཞེས་པའི་འཇའ་ས་དང༌། གསེར་གྱི་
དམ་ཁ་གནང༌། དེ་ནས་བཟུང་མཚན་དུ་ཝང་གྲགས་པ་རྒྱལ་མཚན་ཞེས་ཡངས་
པའི་ཡུལ་གྲུ་ཀུན་ཏུ་སྙན་པར་གྲགས་པར་གྱུར། དེ་རྗེས་རབ་བྱུང་བདུན་པའི་
ས་གླང༌(སྤྱི་ལོ1409)ལོར། མིང་གོང་མ་ཡུང་ལོས་ཧྲན་ཧུ་ཝང་ཞེས་པའི་ཆོ་ལོ་
དང་ཤེལ་གྱི་དམ་ཁ་གནང་བ་དང༌། རྫོང་ཆེན་སོ་སོའི་རྫོང་དཔོན་ཁག་ལའང་
མི་བརྒྱུད་དང་བཅས་པར་འཇའ་ས་དང་ཤེལ་གྱི་དམ་ཁ་གནང༌། །
རབ་བྱུང་བདུན་པའི་ས་བྱི་(སྤྱི་ལོ 1408)ལོར། མིང་གོང་མ་ཆེན་པོ་
• 18 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ཡུང་ལོས་འཇའ་ས་དང་ཕོ་ཉ་བཞི་སོགས་གསེར་ཡིག་པ་མང་དུ་བཏང་ནས་ཙོང་
ཁ་པ་བློ་བཟང་གྲགས་པ་མེས་རྒྱལ་ནང་ཁུལ་དུ་གདན་དྲངས་ཀྱང་སྐབས་དེར་ལྷ་
ལྡན་སྨོན་ལམ་ཆེན་མོ་འཛུགས་པའི་གྲབས་མཛད་དགོས་པ་དང༌། སྐུ་ཁམས་
བདེ་མིན་ལ་ བརྟེན་མེས་རྒྱལ་ནང་ཁུལ་དུ་ ཕེབས་མི་ཐུབ་ སྟབས་དགོངས་ཞུ་
མཛད། རྗེ་ཉིད་ཀྱི་དངོས་སློབ་གཙོ་བོ་བྱམས་ཆེན་ཆོས་རྗེ་སོགས་པེ་ཅིང་དུ་
གཏོང་གནང་མཛད་པས་གོང་མ་ཆེན་པོ་ཐུགས་ཤིན་ཏུ་དགྱེས། མིང་གོང་མ་
དྲང་ཛུའུ་ཡིས་བྱམས་ཆེན་ཆོས་རྗེར་ཏཱ་ཚེ་ཧྥ་ཝང་སྟེ་སྙིང་རྗེ་ཆེན་པོ་ཆོས་ཀྱི་རྒྱལ་
པོ་ཞེས་པའི་ཆོ་ལོ་སྩལ། མིང་ཤོན་ཙུང་གིས་གུ་ཤིའི་ཆོ་ལོ་དང་། གནང་སྦྱིན་
ཕུན་སུམ་ཚོགས་པ་གནང་། །
དེ་ནས་རིམ་བཞིན་ ཕག་གྲུའི་དབང་འཛིན་པ་ནང་ཁུལ་མི་མཐུན་པར་
འགལ་བ་ཆེས་ཆེར་ཕྱིན་པ་དང་། ཕག་གྲུ་དང༌། ས་སྐྱ། ཚལ་པ། འབྲི་གུང་།
གཡའ་བཟང་སོགས་དབར་སླར་ཡང་སྲིད་དབང་འཕྲོག་རེས་བྱེད་པའི་དམག་
འཁྲུག་ཡང་ཡང་ལངས། དེ་རྗེས་ཀརྨ་བསྟན་སྐྱོང་དབང་པོས་ཕག་གྲུའི་སྲིད་
དབང་དངོས་ སུ་ མགོ་ རྟིང༌ སློག་ སྟེ་ ཀརྨ་ པའི་ སྲིད་དབང་དངོས་ སུ་ བཙུགས།
ཀརྨ་པ་སྐུ་ཕྲེང་བཅུ་པ་ཆོས་རྒྱལ་ཆོས་དབྱིངས་རྡོ་རྗེ་བོད་ཡོངས་ཀྱི་ཆོས་རྒྱལ་གྱི་
ཁྲིར་བསྐོས། རང་གིས་རང་ལ་གཙང་པ་རྒྱལ་པོ་ཞེས་པའི་མིང་བཏགས། བོད་
ཀྱི་ས་ཆ་མང་ཆེ་བ་ཁ་ལོ་བསྒྱུར།
རབ་བྱུང་ བཅུ་ གཅིག་ པའི་ མེ་ གླང༌ (སྤྱི་ལོ 1637) ལོར། གུ་ ཤི་ ཧན་
དཔོན་འཁོར་དང་བཅས་པ་དབུས་སུ་འབྱོར། རྒྱལ་མཆོག་ལྔ་པ་ཆེན་པོས་བསུ་
བ་དང་སྣེ་ལེན་གཟབ་རྒྱས་མཛད། དེ་རྗེས་གུ་ཤྲི་བསྟན་འཛིན་ཆོས་རྒྱལ་གྱིས་
དབུས་ཀྱི་ས་གནས་གཙོ་བོ་ཁག་ལ་བསྐོར་ཞིབ་མཛད་དེ་མཚོ་སྔོན་དུ་ཕྱིར་བྱོན་
ཁུལ་གྱིས་གློ་བུར་དུ་གཙང་པ་སྡེ་སྲིད་ཀརྨ་བསྟན་སྐྱོང་དབང་པོར་ཕར་རྒོལ་བས་
• 19 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཕན་ཚུན་དམག་འཐབ་དྲག་པོ་ཐེངས་མང་བརྒྱབ། གཞིས་ཀ་བསམ་འགྲུབ་རྩེ་
སོག་དམག་གིས་མཐའ་བསྐོར། གཙང་པ་སྡེ་སྲིད་ཀརྨ་བསྟན་སྐྱོང་དབང་པོ་
དཔོན་འཁོར་འགའ་ཞིག་ཡུལ་གཞན་དུ་བྲོས། གཙང་དམག་རྣམས་དབང་
མེད་དུ་མགོ་བཏགས། མཐར་སོག་དམག་གིས་གཙང་པ་སྡེ་སྲིད་ཀརྨ་བསྟན་
སྐྱོང་དབང་པོ་བཀྲོངས། རྒྱལ་བ་ལྔ་པ་ངག་དབང་བློ་བཟང་རྒྱ་མཚོ་དཔལ་ལྡན་
འབྲས་སྤུངས་ནས་གཞིས་རྩེར་གདན་དྲངས། བོད་ཡོངས་ཀྱི་སྲིད་ཀྱི་བདག་
པོར་གྱུར། །
དུས་དེར་ཞིང་པའི་འོས་ལངས་གཅིག་མཇུག་གཉིས་མཐུད་དུ་ལངས་ཏེ་
མིང་རྒྱལ་རབས་ཀྱི་སྲིད་དབང་མགོ་རྟིང་སློག་ནས་རབ་བྱུང་བཅུ་གཅིག་པའི་
ཤིང་སྤྲེལ་(སྤྱི་ལོ1644)ལོར་ཆིན་རྒྱལ་རབས་དངོས་སུ་བཙུགས། དེ་འཕྲལ་
རྒྱལ་དབང་ལྔ་པ་ངག་དབང་བློ་བཟང་རྒྱ་མཚོ་དང་། པཎ་ཆེན་སྐུ་ཕྲེང་བཞི་པ་
བློ་བཟང་ཆོས་ཀྱི་རྒྱལ་མཚན་རྣམ་གཉིས་ནས་འཐུས་མི་མངགས་ཏེ། ཆིན་ཀྲུང་
དབྱང་སྲིད་གཞུང་དངོས་སུ་བཙུགས་པར་རྟེན་འབྲེལ་དང་བརྩི་བཀུར་ཞུས།
ཀྲུང་དབྱང་སྲིད་གཞུང་གིས་བོད་ལ་གང་ཅིའི་རྒྱབ་སྐྱོར་རོགས་རམ་ཡོང་བའི་
འདུན་པ་གསོལ། གོང་མ་ཤུན་ཙི་ཐུགས་ལྷག་པར་དགྱེས་ནས་སེ་ཆེན་ཆོས་རྗེ་
ལྷ་སར་ཕྱིར་ཕེབས་སྐབས་ཏཱ་ལའི་བླ་མ་མཆོག་དང་། པཎ་ཆེན། ས་སྐྱ་ཆོས་
རྒྱལ། སྟག་ལུང་ཆོས་ རྒྱལ། ཀརྨ་ པ་ སོགས་ལ་འཚམས་འདྲིའི་ཡི་གེ་དང་།
གནང་སྦྱིན་ཕུན་སུམ་ཚོགས་པ་གནང་། གོང་མ་ཆེན་པོས་བོད་ཀྱི་སྐྱེ་འགྲོ་བདེ་
ཞིང་སྐྱིད་པ་དང་། ཆོས་དང་སྲིད་ཀྱི་འབྱོར་བ་ཕུན་སུམ་ཚོགས་པ་ཡོང་བའི་
ཆེད་དུ་རྒྱབ་སྐྱོར་རོགས་རམ་གནང་བའི་ཞལ་བཞེས་བཟང་པོ་མཛད།
དེ་ནས་ཆིན་ཀྲུང་དབྱང་སྲིད་གཞུང་གིས་ཕོ་ཉ་མངགས་ཏེ་རྒྱལ་མཆོག་ལྔ་
པ་ཆེན་པོ་དང་། པཎ་ཆེན་སྐུ་ཕྲེང་བཞི་པ་རྣམ་གཉིས་མེས་རྒྱལ་ནང་ཁུལ་དུ་
· 20·



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ཕེབས་དགོས་པའི་བཀའ་ཕབ། སྐབས་དེར་པཎ་ཆེན་རིན་པོ་ཆེ་སྐུ་ན་སྨིན་པས་
ཕེབས་མ་ཐུབ། རབ་བྱུང་བཅུ་གཅིག་པའི་ཆུ་འབྲུག་(སྤྱི་ལོ1652)ལོའི་ཟླ་བ་
གསུམ་པའི་ཚེས་བཅོ་ལྔ་(རྒྱ་བོད་ཡིག་ཚང་འགའ་ཞིག་ཏུ་ཟླ་བ་གསུམ་པའི་ཚེས་
བདུན་ནམ་ཚེས་ཉེར་བདུན་ཉིན་ ཞེས་འཁོད)ཉིན་ཆིན་ གོང་ མ་ ཆེན་ པོའི་
བཀའ་བཀོད་ལྟར་རྒྱལ་མཆོག་ལྔ་པ་སྐུ་འཁོར་དང་བཅས་པ་མེས་རྒྱལ་ནང་ཁུལ་
དུ་ཕེབས། རྒྱལ་ས་པེ་ཅིང་དུ་ཕེབས་སྐབས་གོང་མ་ཆེན་པོས་སྣེ་ལེན་དང་བསུ་
བ་གཟབ་རྒྱས་མཛད། འཇམ་དབྱངས་གོང་མ་ཆེན་པོས་གསེར་གྱི་བྱང་བུ་
གསེར་ཆོས་ཀྱི་ཤོག་བུ་མཐུག་ཤོས་དང་མཉམ་པ་བཅོ་ལྔ་འཕྲུལ་མིག་ཏུ་སྦྲེལ་ཏེ་
ལྟེབས་ཆོག་པ་ཞིག་ཐོག་ནུབ་ཀྱི་ལྷ་གནས་ཆེས་དགེ་བར་བདེ་བར་གནས་པའི་
སངས་རྒྱས་ཀྱི་བཀའ་ལུང་། གནམ་འོག་སྐྱེ་འགྲོ་ཐམས་ཅད་བསྟན་པ་གཅིག་ཏུ་
གྱུར་པ། འགྱུར་མེད་རྡོ་རྗེ་འཆང་རྒྱ་མཚོའི་བླ་མ་ཞེས་རྒྱ་བོད་ཧོར་གསུམ་གྱི་ཡི་
གེ་ཤན་སྦྱར་འཁོད་པའི་འཇའ་ས་གནང་། དེ་ནས་རྒྱལ་མཆོག་ལྔ་པ་ཆེན་པོ་ས་
ཆུ་འཕྲོད་མིན་ལ་བརྟེན་བོད་ལ་ཕྱིར་ལོག་ཆོག་པའི་དགོངས་ཞུ་མཛད། འཇམ་
དབྱངས་གོང་མ་ཆེན་པོས་དགོངས་འཁྲོལ་གནང་བ་ལྟར་རྒྱལ་མཆོག་ལྔ་པ་པེ་
ཅིང་ནས་བོད་དུ་ཆིབས་ཁ་བསྒྱུར། ཏའི་ཁར་ཞེས་པའི་ས་གནས་དེར་འབྱོར་
མཚམས་གོང་མ་ཆེན་པོས་སླར་ཡང་ཕོ་ཉ་གཉིས་མངགས་ཏེ་གསེར་ཡིག་དང༌།
ཐམ་ག་ཁ་རིས་སུ་ཡིག་རིགས་བཞི་སྦྱར་བ་འབྲུ་དོན་དུ། ནུབ་ཕྱོགས་ཀྱི་ཕུལ་
བྱུང་ཞི་བ་སངས་རྒྱས་རྒྱ་ཆེན་ཁྱོན་ལ་སངས་རྒྱས་བསྟན་པ་མངའ་བདག་ཐམས་
ཅད་མཁྱེན་པ་རྡོ་རྗེ་འཆང་ཏཱ་ལའི་བླ་མའི་ཐམ་ག་ཞེས་པ་སྩལ། གོང་མ་ཆེན་
པོས་གསེར་གྱི་འཇའ་ས་དང་། གསེར་ཐམ་གནང་བ་མ་ཟད། ཆབ་སྲིད་ཐོག་
རྒྱབ་སྐྱོར་མཐའ་གཅིག་ཏུ་གནང་བར་བརྟེན་རྒྱལ་མཆོག་ལྔ་པ་ཆེན་པོའི་མཚན་
སྙན་ཕྱོགས་ཡོངས་སུ་གྲགས། དགའ་ལྡན་ཕོ་བྲང་གི་སྲིད་དབང་སྔར་ལས་སྲ་
• 21 •
•t



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
་
བརྟན་དུ་གྱུར། །
དེ་ནས་རིང་པོར་མི་ཐོགས་པར་བོད་སོག་དབང་བསྒྱུར་གྲལ་རིམ་ནང་
ཁུལ་གྱི་འགལ་བ་ཇེ་ཆེར་གྱུར། སྟབས་མི་ལེགས་པ་ཞིག་ལ། འཐབ་རྩོད་
འགག་རྩའི་སྐབས་ཏེ་རབ་བྱུང་བཅུ་གཅིག་པའི་ཆུ་ཁྱི (སྤྱི་ལོ1682)ལོའི་ཟླ་བ་
3ཚེས15ཉིན་རྒྱལ་བ་ལྔ་པ་ངག་དབང་བློ་བཟང་རྒྱ་མཚོ་དགུང་གྲངས་དྲུག་བཅུ་
རེ་དྲུག་ལ་ཕེབས་ཏེ་གཟིམ་ཁྲི་མཐའ་ཅན་དུ་གྱུར། ཕྱི་ནང་གནས་ཚུལ་རྙོག་
འཛིང་ཆེ་བས་སྡེ་སྲིད་སངས་རྒྱས་རྒྱ་མཚོ་མཆོག་གིས་རྒྱལ་དབང་ལྔ་པའི་ཞལ་
ཆེམས་ལྟར་དགོས་དབང་གིས་གསང་རྒྱ་མཛད། སྔར་བཞིན་ཆིན་ཀྲུང་དབྱང་
སྲིད་གཞུང་ལ་བརྩི་བཀུར་དང༌། མཐའ་བཞིའི་མི་རིགས་གཞན་དང་མཐུན་
ལམ། བོད་ ཀྱི་ ལུགས་ གཉིས་ བྱ་ བ་ ལེགས་ པར་ བསྐྱངས། དེ་ནས་ འཇམ་
དབྱངས་གོང་མ་ཁང་ཤིའི་མཆོག་གིས་སྡེ་སྲིད་སངས་རྒྱས་རྒྱ་མཚོར་ཝང་ཞེས་པ་
རྒྱལ་པོའི་ཆོ་ལོ་དང་། རྡོ་རྗེ་འཆང་སངས་རྒྱས་རྒྱ་མཚོ་ཞེས་འཁོད་པའི་ཐམ་ག་
སྩལ། འཇམ་ དབྱངས་ གོང་ མ་ ཁང་ ཤིའི་ མཆོག་ ནས་ རྒྱལ་ མཆོག་ ལྔ་ པ་ སྐུ་
གཤེགས་པའི་གནས་ཚུལ་མཁྱེན་རྗེས་སྡེ་སྲིད་སངས་རྒྱས་རྒྱ་མཚོས་འཐུས་མི་
མངགས་ཏེ་སྐབས་དེར་བོད་ཀྱི་གནས་ཚུལ་རྙོག་འཛིང་ཆེ་བས་རྒྱལ་མཆོག་ལྔ་
པའི་ཞལ་ཆེམས་ལྟར་གསང་རྒྱ་མཛད་དགོས་ལུགས་དང་། ཡང་སྲིད་ཚངས་
དབྱངས་རྒྱ་མཚོ་འཁྲུངས་པའི་སྐོར་སོགས་ཞིབ་ཕྲའི་གནས་ལུགས་གསེར་སྙན་
སྒྲོན་པས། གོང་མ་མཆོག་ནས་དེ་ལྟར་ མོས་ མཐུན་ གནང་བ་ཙམ་ལས་ མི་
འགྲིགས་པའི་བཀའ་རྩད་གང་ཡང་མ་ཕེབས། །
བོད་སོག་དབང་འཛིན་ པའི་ དབར་གྱི་འགལ་བ་ཇེ་ཆེར་ གྱུར་ནས་ ལྷ་
བཟང་ཧན་གྱིས་སྡེ་སྲིད་སངས་རྒྱས་རྒྱ་མཚོ་བཀྲོངས། དེ་རྗེས་སོག་པོ་ཇུན་གར་
བའི་དམག་དཔུང་ལྷ་སར་ལྷགས་ཏེ་ལྷ་བཟང་ཧན་དམར་གསོད་བཏང་། བོད་
•22 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ལ་ཟིང་ཆ་ཆེན་པོ་ལངས་ཏེ་བོད་རིགས་མི་དམངས་རྣམས་ སྡུག་ བསྔལ་གྱིས་
མནར་བའི་ སྐབས་ དེར་ གོང་ མ་ ཁང་ ཤིའི་ མཆོག་ གིས་ དམག་ དཔུང་ བཏང་།
གོང་མ་ཁང་ཤིའི་སྲས་བཞི་པ་ཡུན་ཐི་རྒྱང་བསྐྱོད་དམག་དཔུང་དཔུང་སྡེ་ཆེན་པོ་
དྲུག་གི་སྤྱི་ཁྱབ་དམག་སྤྱི་ཆེན་པོར་བསྐོ་གཞག་སྩལ། མདོ་ཁམས་སོགས་དམག་
ལམ་འགའ་ཞིག་བགོས་ཏེ་སྡིག་ཅན་ཇུན་གར་བའི་དཔུང་ཚོགས་བཅོམ་པར་
ཆས་པས་ཇུན་གར་བའི་དཔུང་དམག་ དངངས་སྐྲག་ རབ་ ཏུ་ སྐྱེས་ ཏེ་འཚབ་
འཚུབ་ངང་ གཙང་ ཕྱོགས་ སུ་ བྲོས། བསྐོར་ གསུམ་ གྱི་ དམག་ དཔུང་ དང༌།
གཙང་དམག ཀོང་དམག་སོགས་ཀྱིས་གོང་མའི་དམག་དཔུང་ལ་རམ་འདེགས་
བྱས་ཏེ་ལྕགས་བྱི (སྤྱི་ལོ1720)ལོར་ཇུན་གར་བའི་དཔུང་དམག་ཡོངས་རྫོགས་
བོད་ནས་མཐར་བསྐྲད། ཡུལ་ལུང་བདེ་ཞིང་སྐྱིད་པར་གྱུར། བོད་འབངས་
སྐྱེས་བུ་ཡོངས་ནས་ འཇམ་ དབྱངས་ གོང་ མ་ ཆེན་ པོའི་དཔུང་དམག་བོད་དུ་
ལྷགས་པར་དགའ་བསུ་དང་བརྩི་བཀུར་ཚད་མེད་ཞུས། འདི་ནི་མེས་རྒྱལ་གྱི་
མཐའ་མཚམས་སྲ་བརྟན་གཏོང་བར་ལོ་རྒྱུས་ཀྱི་དོན་སྙིང་ལྡན་པའི་བྱ་བ་བཟང་
པོ་ཞིག་ཡིན་པས་ཀུན་གྱིས་ཡང་ཡང་བསྔགས།
དེ་ནས་འཇམ་དབྱངས་གོང་མ་ཆེན་པོའི་བཀའ་བཞིན་ རབ་བྱུང་བཅུ་
གཉིས་པའི་ལྕགས་བྱི (སྤྱི་ལོ1720)ལོའི་ཟླ་བ4ཚེས22ཉིན་ཏཱ་ལའི་སྐུ་ཕྲེང་
བདུན་པ་སྐལ་བཟང་རྒྱ་མཚོ་སྐུ་འབུམ་ནས་བོད་དུ་ཆིབས་ཁ་བསྒྱུར། གོང་མ་
ཆེན་པོས་གསེར་ཡིག་དང་། གནང་སྦྱིན་རིན་ཆེན་དང་དར་གོས་སྣ་ཚོགས་སྩལ།
ལྕགས་བྱི (སྤྱི་ལོ 1720)ལོའི་ཟླ་བ9ཚེས 15ཉིན་རྒྱལ་བ་སྐལ་བཟང་རྒྱ་མཚོ་
གསེར་ཁྲིར་མངའ་གསོལ། འདི་ལོ་ནས་གོང་མའི་ ཅང་ཅུན་དང༌། གུང་ཚེ་
དབང་ནོར་བུ། དོན་གྲུབ་ཝང་། བསྟན་འཛིན་(བློ་བཟང་བསྟན་འཛིན)
ཝང་། ཨེ་སིས་པིའི་ལི། པས་སི་ང་ཕོད་རྡོ་རྗེ་རྒྱལ་པོ། གུང་ལུམ་པ་བཀྲ་ཤིས་
• 23 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རྒྱལ་པོ་སོགས་རྒྱ་བོད་ཚོགས་འདུ་ཆེན་མོས་ལོ་གཅིག་རིང་སྲིད་ཀྱི་ཁ་ལོ་བསྒྱུར།
སྐབས་དེའི་ལུང་བསྒྱུར་པ་བསྟན་འཛིན་ཆེན་ཝང་ཞེས་པའི་དམ་ཕྲུག་འབྲུ་དོན་
དུ“བློ་བཟང་བསྟན་འཛིན་གྱི་ཐམ་ག”ཞེས་པ་དེ་སྤྱད།
རབ་བྱུང་ བཅུ་ གཉིས་ པའི་ལྕགས་ གླང༌(སྤྱི་ལོ1721) ལོར། འཇམ་
དབྱངས་གོང་མ་ཆེན་པོས་ཁང་ཆེན་ནས་བསོད་ནམས་རྒྱལ་པོ་དང་། ང་ཕོད་
རྡོ་རྗེ་རྒྱལ་པོར་བཀའ་ཡི་བློན་པོར་བསྐོ་གཞག་སྩལ། དེ་རྗེས་པས་སིའི་ཆོ་ལོ་
གནང་། ལུམ་པ་བ་བཀྲ་ཤིས་རྒྱལ་པོར་གུང་གི་ཆོ་ལོ་དང་བཀའ་ཡི་བློན་པོར་
བསྐོ་གཞག་གནང༌། དེ་བཞིན་ཕོ་ལྷ་བ་བསོད་ནམས་སྟོབས་རྒྱལ་དང་། སྦྱར་
ར་བ་བློ་གྲོས་རྒྱལ་པོ་ཡང་བཀའ་ཡི་བློན་པོར་བསྐོས། “པས་སི་ཁང་ཆེན་ནས་
གཙོ་བོ། པས་སི་ང་ཕོད་པས་རོགས་རམ་སོགས་ཕྱིང་སང་རྣམས་ཀྱི་ཐམ་ག་
རྒྱལ་དགེའོ”ཞེས་འབྲུ་དོན་འཁོད་པའི་གསེར་ཐམ་སྩལ། ཁང་ཆེན་པར“དའི་
ཆིང་བ་དུར་གྱི་ཐམ་ག”ཞེས་པའི་སྒེར་ཐམ་ཞིག་སྩལ། དེ་རྗེས་ཁང་ཆེན་ནས་
དང་། ང་ལུམ་སྦྱར་གསུམ་དབར་འགལ་བ་ཇེ་ཆེར་ཕྱིན་ནས་མཐར་ང་ལུམ་
སྦྱར་གསུམ་ གྱིས་ཁང་ཆེན་ནས་བསོད་ནམས་རྒྱལ་པོ་བཀྲོངས། ཕོ་ལྷ་བས་
གཙང་ཁུལ་དུ་དམག་སྐུལ་བརྒྱབ་སྟེ་དབུས་གཙང་དམག་འཁྲུག་ལངས། དུས་
དེར་བོད་ཀྱི་གནས་ཚུལ་ཧ་ཅང་རྙོག་འཛིང་ཆེ་བ་འཇམ་དབྱངས་གོང་མ་ཆེན་
པོས་གསལ་པོར་རྟོགས་ཏེ་སྔ་རྗེས་སུ་ནང་བློན་ཁང་གི་ཞོ་ཧྲེ་སེང་གེ་དང༌། ཧྥུ་
ཏུའུ་ཐུང་མཱ་ལ། རྒྱུ་ཅང་ཡན་ཆིན་སོགས་ཕོ་ཉར་མངགས་ཏེ་བོད་ཀྱི་གནས་
ཚུལ་ལ་རྟོགས་ཞིབ་མཛད། རབ་བྱུང་བཅུ་གཉིས་པའི་ས་སྤྲེལ(སྤྱི་ལོ1728)
ལོར། དམག་དཔོན་ཆེན་པོ་ཁྲ་ལང་ ཨང་དང་། རྨད་ལུའུ་ སོགས་ ཀྱིས་སྣེ་
འཁྲིད་པའི་དཔོན་དམག་བརྒྱད་སྟོང་བཞི་བརྒྱ་ལྷག་ཙམ་ཟི་ལིང་བརྒྱུད་བོད་དུ་
འོངས། བློན་ཆེན་ཀྲའུ་དབྱིངས་ཀྱིས་སྣེ་དྲངས་པའི་ཟི་ཁྲོན་གྱི་དཔུང་དམག་
• 24 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
བཞི་སྟོང་ལྷག་ཙམ་དཀར་མཛེས་བརྒྱུད་དེ་བོད་དུ་འོངས། དེ་བཞིན་དམག་
དཔོན་ནན་ཐན་ཞང་གིས་གཙོ་འཁྲིད་གནང་བའི་དཔུང་དམག་སུམ་སྟོང་ཙམ་
ཡུན་ནན་ནས་བོད་དུ་ལྷགས། དམག་ལམ་གསུམ་གྱི་རྟ་དམག་དང་རྐང་དམག་
ཆིག་ཁྲི་ལྔ་སྟོང་བཞི་བརྒྱ་ཙམ་ལྷ་སར་འབྱོར་བའི་རྗེས་དམག་དཔོན་ཆེན་པོ་ཁྲ་
ལང་ཨང་གིས་བོད་བཞུགས་གོང་མའི་ཕོ་ཉ་མཱ་ལ་སོགས་ཁོང་རྣམས་དང་བཀའ་
གྲོས་ལེགས་པར་མཛད། ང་ལུམ་སྦྱར་གསུམ་གྱིས་བྱས་ཉེས་ལ་གཞིགས་ཏེ་
ཁྲིམས་ཀྱིས་ཚར་བཅད། རྒྱལ་ཡབ་བསོད་ནམས་དར་རྒྱས་ནི་ཐེངས་འདིའི་
དུས་ཟིང་དང་འབྲེལ་བ་ཆེ་རྐྱེན་གོང་མ་ཡུང་ཀྲན་གྱི་བཀའ་ལྟར་ས་སྤྲེལ(སྤྱི་ལོ
1728)ཟླ12ཚེས13ཉིན་སྐལ་བཟང་རྒྱ་མཚོ་དང༌། རྒྱལ་ཡབ་བསོད་ནམས་
དར་རྒྱས་སོགས་དཀར་མཛེས་ཁུལ་གྱི་མགར་ཐར་གདན་དྲངས་ནས་ལོ་བདུན་
བཞུགས།
ཕོ་ལྷ་བསོད་ནམས་སྟོབས་རྒྱལ་ལ་པས་སིའི་ཆོ་ལོ་དང་ཇུན་ཝང་ཞེས་པའི་
འཇའ་ས། གསེར་ཐམ་ཆེ་མོ་འབྲུ་དོན་དུ་“དབུས་གཙང་གི་བཀའ་སློབ་ཀྱི་བྱ་བ་
བྱེད་མཁན་རྡོ་རོས་པས་སིའི་ཐམ་ག”ཞེས་ཡི་གེ་གསུམ་སྦྱར་མ་ཞིག་སྩལ། བོད་
ཀྱི་ཆབ་སྲིད་ཀྱི་བྱེད་པོར་བསྐོས། དེ་བཞིན་བོད་ཀྱི་སྲིད་འཛིན་ལ་ཤུགས་སྣོན་
བྱེད་ཆེད་བོད་སྡོད་ཨམ་བན་བཙུགས་པའི་ལམ་ལུགས་གསར་དུ་གཏོད། ས་
སྤྲེལ(སྤྱི་ལོ1728)ལོར། བོད་བཞུགས་ཨམ་བན་དང་པོ་མཱ་ལ་དང༌། དེའི་
ལས་རོགས་སེང་གེ། དམག་མི་ཉིས་སྟོང་ཙམ་བོད་དུ་འབྱོར། ཆབ་མདོར་ཡུན་
ནན་གྱི་དམག་མི་ཆིག་སྟོང་ཙམ་བཞག་པ་སོགས་བྱེད་ཐབས་དུ་མ་ལག་ལེན་
བསྟར་བས་མེས་རྒྱལ་གོང་བུ་གཅིག་གྱུར་ཡོང་བ་དང་། བོད་མི་དམངས་ཀྱི་
བདེ་འཇགས་ལའང་ཕན་ཐོགས་ཆེས་ཆེར་བྱུང༌། །
རབ་བྱུང་བཅུ་གཉིས་པའི་ཤིང་ཡོས(སྤྱི་ལོ1735)ལོའི་ཟླ3ཚེས21ཉིན།
• 25 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གོང་མ་ཡུང་ཀྲིན་གྱི་བཀོད་མངགས་ལྟར། སྤུ་ཏུའུ་ཧྥུ་ཧྲའུ་སོགས་དཔོན་དམག་
ལྔ་བརྒྱས་ཏཱ་ལའི་བླ་མ་སྐལ་བཟང་རྒྱ་མཚོ་བོད་དུ་གདན་དྲངས། སྐབས་དེར་
བོད་ཀྱི་ཆབ་སྲིད་ཀྱི་བདག་པོ་མི་དབང་ཕོ་ལྷ་བ་དང༌། ཨམ་བན་རྣམ་གཉིས་
ནས་མཛད། རབ་བྱུང་བཅུ་གཉིས་པའི་ས་ལུག(སྤྱི་ལོ1739)ལོར་གོང་མ་ཆན་
ལུང་གིས་ཕོ་ལྷ་བར་ཐོ་ལོ་ཇུན་ལུང་གི་ཆོ་ལོ་དང་དེའི་སྲས་རྒན་པ་འགྱུར་མེད་ཚེ་
བརྟན་ལ་མངའ་རིས་གུང་གི་ཆོ་ལོ་གནང་བས་སྟོད་མངའ་རིས་བསྐོར་གསུམ་གྱི་
དམག་སྲིད་ཀྱི་འགན་ཡོངས་སུ་བཞེས། གཞོན་པ་འགྱུར་མེད་རྣམ་རྒྱལ་ལ་ཐའི་
ཇི་རིམ་པ་དང་པོའི་ཆོ་ལོ་གནང་སྟབས་འདམ་བརྒྱ་ཤོག་བརྒྱད་དང་ཚོ་པ་སོ་
དགུའི་འགོ་འཛིན་མཛད།
རབ་བྱུང་བཅུ་གསུམ་པའི་མེ་ཡོས་ (སྤྱི་ལོ1747)ལོའི་ཟླ2པར་མི་དབང་
ཕོ་ལྷ་བ་དགའ་ལྷན་ཁང་གསར་དུ་དགོངས་པ་རྫོགས། ཟླ4པར་སྲས་གཞོན་པ་
འགྱུར་མེད་རྣམ་རྒྱལ་ལ་ཇུན་ཝང་ཞེས་པའི་ཆོ་ལོ་དང༌། ཕ་དུས་ལྟར་བོད་ཀྱི་
ལས་དོན་གྱི་བྱེད་པོ་གཙོ་བོར་བསྐོ་གཞག་སྩལ། གསེར་ཐམ་ཆེན་མོ་སྐད་ཡིག་
གསུམ་སྦྱར་གྱི་ཞལ་རིས་སུ་“དབུས་གཙང་གི་བཀའ་སློབ་བྱ་བ་བྱེད་མཁན་ཐོ་
ཇུན་ཝང་གི་ཐམ་ག”ཞེས་འབྲུ་དོན་འཁོད་པ་ཞིག་སྩལ། ཡབ་ཕོ་ལྷ་བར་སྩལ་
བའི་དམར་ཐམ་ཁག་གཉིས་ཀྱང་རང་འཇགས་གནང༌། འོན་ཀྱང་སྲས་འགྱུར་
མེད་རྣམ་རྒྱལ་ཁྲིར་འཁོད་མ་ཐག་ཏུ་ཡབ་ཕོ་ལྷ་བའི་ལམ་ཕྱོགས་དང་ཡོངས་སུ་
རྒྱབ་འགལ་གྱིས་གོང་མ་ཆན་ལུང་ལ་བརྩི་བཀུར་མི་ཞུ་བ་དང༌། བོད་བཞུགས་
ཨམ་བན་ལ་ངོ་རྒོལ། ལྐོག་ཏུ་སོག་པོ་ཇུན་གར་བར་ངན་འབྲེལ། གཅེན་པོ་
འགྱུར་མེད་ཚེ་བརྟན་བཀྲོངས་པ་སོགས་སྤྱོད་ངན་རབ་དང་རིམ་པ་སྤེལ་བར་
བརྟེན་ལྕགས་རྟ (སྤྱི་ལོ1750)ལོའི་ཟླ10ཚེས13ཉིན་བོད་བཞུགས་ཨམ་བན་ཧྥུ་
ཆིན་དང་། ལས་རོགས་ལབ་ཏུན་གཉིས་ཀྱིས་འགྱུར་མེད་རྣམ་རྒྱལ་ཚར་བཅད།
• 26 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
-
-
-
དེའི་རྗེས་འབྲང་པས་ཟིང་ཆ་བསླངས་ཏེ་བོད་བཞུགས་ཨམ་བན་རྣམ་གཉིས་
བཀྲོངས།
དེ་ནས་གོང་མ་ཆན་ལུང་མཆོག་གི་བཀའ་བཞིན་རྡོ་རིང་ནོ་ཡོན་པ་པཎྜི་ཏ་
བོད་ཀྱི་རྒྱལ་ཚབ་ཏུ་བསྐོ་གཞག་སྩལ།
སྐབས་དེར་བཀའ་ཤག་ལས་ཁུངས་དངོས་སུ་བཙུགས། གཙོ་བོ་རྡོ་རིང་
ནོ་ཡོན་པ་པཎྜི་ཏ་མགོན་པོ་དོན་གྲུབ་རབ་བརྟན་དང༌། ལས་རོགས་ཛ་སག་
མདོ་མཁར་ཞབས་དྲུང་ཚེ་རིང་དབང་རྒྱལ། ཛ་སག་ཐོན་པ་སྲི་གཅོད་ཚེ་བརྟན།
སེར་མོ་བ་རྩེ་མགྲོན་དར་ཧན་ཉི་མ་རྒྱལ་མཚན་བཅས་བཞི་བཀའ་བློན་དུ་བསྐོས།
དེ་བཞིན་ རྒྱལ་ དབང་ བསྐལ་ བཟང་ རྒྱ་ ཆ་ཚོར “ཙི་ ཙི་ ཕོའུ” སྟེ “སྤྱན་ རས་
གཟིགས”ཞེས་འབྲུ་དོན་དུ་འཁོད་པའི་ དམ་ ག་དེ་དག་རང་འཇགས་སུ་སྩལ།
བཀའ་ཤག་ཏུ་དམ་ཕྲུག་བདེ་སྐྱིད་ཉི་མ་དང༌། སེལ་དམ་རྟགས་དམ་བཅས་
གནང༌། དྲུང་མགྲོན་འགག་ཅེས་བཀའ་དྲུང་དང་། བཀའ་མགྲོན། འགག་པ་
བཅས་འཛུགས་ པའི་ སྲོལ་ གཏོད། དེ་ རྗེས་ ཡིག་ཚང་ལས་ཁུངས་ དངོས་ སུ་
བཙུགས།
དེ་རྗེས་ལྕགས་གླང༌(སྤྱི་ལོ1781)ལོར་འཇམ་དབྱངས་གོང་མ་ཆེན་པོ་
ཆན་ལུང་གི་བཀའ་བཞིན་ཏཱ་ལའི་བརྒྱད་པ་འཇམ་དཔལ་རྒྱ་མཚོ་སྲིད་ཁྲིར་
དབང་བསྐུར། འཇའ་ས་དང་གསེར་ཐམ་ཆེ་མོ་འབྲུ་དོན་དུ “ནུབ་ཕྱོགས་
མཆོག་ཏུ་དགེ་བའི་ཞིང་གི་རྒྱལ་དབང་ས་སྟེང་རྒྱལ་བསྟན་ཡོངས་ཀྱི་བདག་པོ ”
ཞེས་འཁོད་པ་ཞིག་སྩལ། རྟ་ཚག་རྗེ་དྲུང་སྦི་ལི་ཐུ་སྟེ་ཀུན་གླིང་རྒྱལ་ཐོག་དང་པོ་
ཡེ་ཤེས་བསྟན་པའི་མགོན་པོས་རྒྱལ་བ་འཇམ་དཔལ་རྒྱ་མཚོའི་འཕྲིན་ལས་ཀྱི་
རམ་འདེགས་གཟེངས་ཐོན་པ་མཛད་སྟབས་ཆུ་བྱི (སྤྱི་ལོ1792)ལོར། གོང་མ་
ཆན་ལུང་མཆོག་གིས་ས་མ་ཏི་པཀྵ་འམ་ཕུ་ཐུང་གཞན་ཟིའི་ཆོ་ལོ་གནང་བ་དང༌།
• 27 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
འབྲུ་དོན་དུ “ཡེ་ཤེས་ཡོངས་རྫོགས་བསམ་གཏན་མཁན་པོ”ཞེས་འཁོད་པའི་
དངུལ་དམ་ཆེ་མོ་སྐུ་སྒེར་དུ་རྒྱུན་འཇགས་གསོལ་རས་སྩལ།
དུས་དེར་གོར་ཁ་བས་མེས་རྒྱལ་གྱི་མཐའ་མཚམས་བོད་ས་ཁུལ་དུ་བཙན་
འཛུལ་བྱས་ཏེ་སྐྱིད་རོང་དང་། གཉའ་ནང་། རྫོང་དགའ་སོགས་ཧམ་བཟུང་
བྱས། དེ་རྗེས་རིམ་བཞིན་གཞིས་ཀ་རྩེ་བར་འོངས་ནས་བཀྲ་ཤིས་ལྷུན་པོའི་
དངོས་རྫས་གལ་ཆེ་ཡོངས་རྫོགས་ཕྲོགས། གཙང་དང་སྟོད་ཁུལ་གྱི་མི་དམངས་
ལ་མནར་གཅོད་ཚད་མེད་བཏང༌། ར་ལུག་མང་ཆེ་བ་ ཕྲོགས། དེའི་སྐབས་
འཇམ་དབྱངས་གོང་མ་ཆེན་པོ་ཆན་ལུང་གིས་མེས་རྒྱལ་མཐའ་མཚམས་བརྟན་
སྲུང་དང་། བོད་མི་དམངས་རྣམས་དམག་འཁྲུག་གི་སྡུག་བསྔལ་ལས་སྐྱོབ་ཕྱིར་
སྔ་རྗེས་སུ་བོད་དུ་དམག་དཔུང་མངགས། ལྷག་ཏུ་ཆུ་བྱི (སྤྱི་ལོ1792)ལོར།
དམག་དཔོན་ཆེན་པོ་ཧྥུ་ཁང་ཨན་སོགས་འགོ་དམག་ཆིག་ཁྲི་བདུན་སྟོང་ལྷག་
ཙམ་བོད་དུ་འོངས། རྒྱལ་གཅེས་རིང་ལུགས་ཀྱི་སྙིང་སྟོབས་ལྡན་ཞིང་དཔའ་
མཛངས་རྟུལ་ཕོད་པ། དམག་དོན་ལ་བྱང་ཆུབ་པའི་དམག་དཔོན་འདི་ཉིད་ལྷ་
སར་འབྱོར་འཕྲལ་གཞིས་རྩེ་བརྒྱུད་རྫོང་དགའ་དང་། སྐྱིད་གྲོང་སོགས་ནས་
གོར་དམག་ལ་ཕར་རྒོལ་བྱས་ཏེ་ཕས་རྒོལ་གོར་ཁ་བའི་འགོ་དམག་གཙོ་བོ་གསུམ་
དང་། དམག་མི་དགུ་བརྒྱ་ལྷག་ཙམ་ཚར་བཅད། བོད་ཀྱི་ས་ཆ་ཡོངས་རྫོགས་
ཚུར་བླངས། མཐར་གོར་ཁ་བཙན་འཛུལ་པས་མགོ་བཏགས་ཞུས་ཏེ་བཀྲས་
ལྷུན་དགོན་པའི་གནའ་རྫས་དང༌། ཞྭ་དམར་སྤྲུལ་སྐུའི་བཟའ་ཟླ་ཚེ་དབང་ལྷ་
མོ་དང་བུ་མོ་ཚེ་དབང་སོགས་ཀྲུང་གོར་རྩིས་འབུལ་ཞུས། ཀྲུང་གོའི་མངའ་
ཁོངས་བོད་ས་ཁུལ་དུ་བཙན་འཛུལ་རིགས་མི་བྱེད་པའི་ཁས་ལེན་ཞུས། ཆིན་
གོང་མའི་དམག་དཔུང་གིས་བཙན་འཛུལ་པ་མཐར་བསྐྲད་དེ་མེས་རྒྱལ་ས་
མཚམས་སྲ་བརྟན་བཏང་བ་དེ་ནི་ལོ་རྒྱུས་ཀྱི་དོན་སྙིང་ལྡན་པ་ཞིག་རེད། །
• 28 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
དེ་ནས་ ཧྥུ་ ཁང་ ཨན་ སོགས་ ནས་ རྒྱལ་ བ་ འཇམ་ དཔལ་ རྒྱ་ མཚོ་ དང་།
བཀའ་ཤག པཎ་ཆེན་རིན་པོ་ཆེའི་ཛ་སག་སོགས་ལ་བཀའ་གྲོས་གནང་སྟེ་བོད་
ཀྱི་ལས་དོན་བྱེད་ཕྱོགས་སྐོར་ལ་རྩ་འཛིན་དོན་ཚན་ཉེར་དགུ་གཏན་འབེབས་
གནང་། དེའི་ནང་ཏཱ་ལའི་བླ་མ་དང་། ཧུ་ཐོག་ཐུའི་ཡང་སྲིད་གཏན་འཁེལ་
བྱེད་སྐབས་ གསེར་བུམ་དཀྲུག་ དགོས་ པའི་ ལམ་ སྲོལ་ གསར་ དུ་གཏོད། དེ་
བཞིན་བོད་ཀྱི་དཔོན་རིགས་ཆེ་ཆུང་རྣམས་བསྐོ་གཞག་དང་གནས་སྤར་སོགས་
བྱེད་ཕྱོགས་སྐོར་དང་། བོད་ས་གནས་ཀྱི་དམག་དཔུང་སྒྲིག་གཞིའི་སྐོར། བོད་
ཀྱི་ནོར་ སྲིད་དང་། དཔྱ་ཁྲལ། ཁྲལ་འུལ་ ལམ་ ལུགས་ སྐོར་ སོགས་ གཏན་
འབེབས་ཞིབ་ཅིང་ཕྲ་བ་མཛད།
དེ་རྗེས་ཆིན་ཀྲུང་དབྱང་སྲིད་གཞུང་ནི་རླུང་གི་དབུས་སུ་གནས་པའི་སྒྲོན་
མེ་ལྟ་བུར་གྱུར་ སྟབས་ དབྱིན་ཇི་བཙན་ རྒྱལ་ རིང་ལུགས་པས་བོད་ལ་བཙན་
འཛུལ་བྱེད་པའི་ངན་གྲབས་བཤམས། དེ་བཞིན་བོད་ཀྱི་དབང་སྒྱུར་གྲལ་རིམ་
ནང་ཁུལ་སྲིད་དབང་འཕྲོག་རེས་བྱེད་པའི་འགལ་བའང་ཧ་ཅང་རྙོག་འཛིང་
དང་། ཛ་དྲག རྣོ་ངར་ཅན་དུ་གྱུར། །
ས་སྟག (སྤྱི་ལོ 1878) ལོར། རྒྱལ་ བ་ ཐུབ་ བསྟན་ རྒྱ་ མཚོ་ པོ་ཏཱ་ལའི་
གསེར་ཁྲིར་མངའ་གསོལ་ཆོག་པ་ཞེས་བོད་བཞུགས་ཨམ་བན་བརྒྱུད་གོང་མ་
ཀོང་ཞུར་གསེར་སྙན་སྒྲོན། གོང་མ་ཆེན་པོའི་བཀའ་ཕྱིར་ཕེབས་ལྟར་ས་ཡོས
(སྤྱི་ལོ1879)ལོའི་ཟླ6ཚེས13ཉིན་གསེར་ཁྲིར་མངའ་གསོལ། རྒྱལ་བ་ཐུབ་
བསྟན་རྒྱ་མཚོ་གསེར་ཁྲིར་འཁོད་རྗེས་བོད་ཀྱི་གནས་ཚུལ་ཧ་ཅང་རྙོག་འཛིང་ཆེ་
བའི་གནས་སུ་གྱུར་བ་སྟེ་བཙན་རྒྱལ་རིང་ལུགས་པས་བོད་ལྗོངས་འདི་ཉིད་མེས་
རྒྱལ་མངའ་ཁོངས་ནས་ཁ་བྲལ་གཏོང་ཕྱིར་གསང་ཉུལ་བཏང་བ་ཙམ་མ་ཟད།
མངོན་སུམ་འཛེམས་མེད་ཀྱིས་བོད་དུ་བཙན་འཛུལ་བྱས། བཙན་རྒྱལ་རིང་
• 29.



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ལུགས་པའི་ལྐོག་གཡོ་ངན་ཇུས་དེ་རིགས་རྒྱལ་བ་ཐུབ་བསྟན་རྒྱ་མཚོས་རིམ་གྱིས་
གསལ་བར་མཁྱེན་རྟོགས་བྱུང་བར་བརྟེན་རབ་བྱུང་བཅུ་དྲུག་པའི་ས་འབྲུག
(སྤྱི་ལོ1928)ལོའི་དགུན་དུས་སུ་མ་བསྐུལ་དང་བླངས་ཀྱིས་རྒྱ་ནག་རི་བོ་རྩེ་
ལྔར་བཅའ་བཞུགས་མཁན་པོ་བློ་བཟང་པ་སངས་དང་། དེ་རྗེས་པེ་ཅིང་གཡི་
ཧོ་ཀུང་སྟེ་དགའ་ལྡན་བྱིན་ཆགས་གླིང་གི་མཁན་པོ་དཀོན་ཅོག་འབྱུང་གནས་
རྣམ་གཉིས་ནན་ཅིང་དུ་མངགས། གོ་མིན་ཏང་ཀྲུང་དབྱང་སྲིད་གཞུང་ལ་བརྩི་
བཀུར་མཐའ་གཅིག་ཏུ་ཞུ་བའི་རྣམ་པ་མཚོན་པར་བྱས། གོ་མིན་ཏང་ཀྲུང་
དབྱང་སྲིད་གཞུང་ནས་ཀྱང་བོད་ཀྱི་གནད་དོན་ཐག་གཅོད་བྱེད་ཕྱོགས་སྐོར་ལ་
དྲི་བ་དོན་ཚན་བརྒྱད་བཏོན། དེ་ནས་རབ་བྱུང་བཅུ་དྲུག་པའི་ལྕགས་རྟ (སྤྱི་ལོ
1930)ལོར་མཁན་པོ་དཀོན་ཅོག་འབྱུང་གནས་ནན་ཅིང་དུ་བཅའ་སྡོད་བོད་ཀྱི་
སྤྱི་ཁྱབ་འཐུས་མིར་བསྐོ་གཞག་སྩལ། ལྕགས་ལུག(སྤྱི་ལོ1931)ལོར། ་ ཚུལ་
ཁྲིམས་བསྟན་འཛིན་སོགས་མངགས་གཏོང་ཐོག་ནན་ཅིང་དུ་བཅའ་སྡོད་བོད་
ཀྱི་དོན་གཅོད་ཁང་དངོས་སུ་བཙུགས་པ་སོགས་ལ་བརྟེན་དབྱིན་ཇི་པཙན་རྒྱལ་
རིང་ལུགས་པ་ངོ་ཚ་ཁ་སྐྱེངས་ཀྱི་གནས་སུ་ལྷུངས་ཏེ་བལ་པོར་ངན་སྐུལ་གྱིས་
མཐའ་མཚམས་སུ་ཟིང་ཆ་ཡང་ཡང་བསླངས་རྐྱེན་གོར་བོད་དབར་སླར་ཡང་
དམག་འཁྲུག་ལངས།
ཆུ་བྱ(སྤྱི་ལོ1933)ལོའི་ཟླ10ཚེས་30ཉིན་རྒྱལ་བ་ཐུབ་བསྟན་རྒྱ་མཚོ་སྐུ་
གཤེགས། རབ་བྱུང་བཅུ་དྲུག་པའི་ཤིང་ཁྱི (སྤྱི་ལོ1934)ལོའི་ཟླ4པར་གོ་མིན་
ཏང་ཀྲུང་དབྱང་སྲིད་གཞུང་གིས་ཧོང་རྨའོ་སུང་བོད་དུ་གཏོང་གནང་མཛད།
ཁོང་ལྷ་སར་འབྱོར་རྗེས་རྩེ་ཕོ་བྲང་དུ་མཛད་སྒོ་གཟབ་རྒྱས་ཚུགས། རྒྱལ་བ་
ཐུབ་བསྟན་རྒྱ་མཚོ་མཆོག་ལ“ཧུ་གོ་ཧྭང་ཧྭ་ཕུ་ཙེ་ཡོན་ཇོ་ཏཱ་ཧྲེ”ཞེས་སྣོན་ཆོ་ལོ་
དང༌། གཡང་ཀྲིའི་འཇའ་ས་དང་ཐམ་ཁ་སྩལ། གསེར་གདུང་གི་ཞལ་འདེབས་
• 30 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ཀྱང་གང་ལེགས་ཕུལ།
དེ་ནས་ཤིང་ཁྱི (སྤྱི་ལོ1934)ལོར། དྲུང་རྩིས་ཚོགས་འདུ་ཆེ་མོས་གོ་
མིན་ཏང་ཀྲུང་དབྱང་སྲིད་གཞུང་ལ་གསེར་སྙན་སྒྲོན་པ་ལྟར་རྭ་སྒྲེང་འཇམ་
དཔལ་ཡེ་ཤེས་ལ་སྲིད་བློན་དང་། གླང་མདུན་ཀུན་དགའ་དབང་ཕྱུག་ལ་སྲིད་
བློན་ལས་རོགས་བསྐོ་གཞག་སྩལ། རྭ་སྒྲེང་འཇམ་དཔལ་ཡེ་ཤེས་མེས་རྒྱལ་ལ་
དགའ་ཞེན་ཆེ་བས་དབྱིན་ཇི་བཙན་རྒྱལ་པས་སླར་ཡང་ཁོ་པ་ཚོའི་རྗེས་འབྲང་
པར་ངན་སྐུལ་གྱིས་སྲིད་བསྒྱུར་བྱེད་པའི་ལྐོག་གཡོ་བཤམས།།
ལྕགས་འབྲུག (སྤྱི་ལོ1940)ལོའི་ཟླ1ཚེས14 ( ཡིག་ཚགས་འགའ་ཞིག་ཏུ་
ཚེས30ཞེས་འཁོད) ཉིན། རྩེ་ཕོ་བྲང་ཆེན་པོར་ཏཱ་ལའི་བླ་མ་བསྟན་འཛིན་རྒྱ་
མཚོ་གསེར་ཁྲིར་མངའ་གསོལ། གོ་མིན་ཏང་ཀྲུང་དབྱང་སྲིད་གཞུང་གིས་ཏཱ་
ལའི་བླ་མ་ཁྲི་བཞུགས་མཛད་སྒོའི་གཙོ་སྐྱོང་བྱེད་པའི་ཆེད་དུ་བོད་སོག་ཨུ་ཡོན་
ལྷན་ཁང་གི་ཨུ་ཡོན་ཀྲང་འུ་ཀྲུང་ཤིན་ཧིན་རྡུ་བརྒྱུད་བོད་དུ་མངགས་འབྱོར་
བྱུང་། འུ་ཨུ་ཡོན་ཀྲང་ལྷ་སར་འབྱོར་སྐབས་བོད་ས་གནས་སྲིད་གཞུང་ནས་སྣེ་
ལེན་དང་བསུ་བ་གཟབ་རྒྱས་ཞུས།
གོང་དུ་སྨོས་པའི་ལོ་རྒྱུས་ཀྱི་དངོས་ཡོད་གནས་ཚུལ་དེ་རྣམས་ཀྱི་ཐོག་ནས་
རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་། བོད་འདི་ཀྲུང་གོའི་མངའ་
ཁོངས་བསྙོན་མེད་ཡིན་པའི་ར་འཕྲོད་གསལ་པོ་ཐུབ། འཛམ་གླིང་ཐོག་གི་རྒྱལ་
ཁབ་མང་ཆེ་བ་དང་། གཟུར་གནས་སྐྱེ་བོ་ཀུན་གྱིས་ཀྱང་ལོ་རྒྱུས་ཀྱི་དོན་དངོས་
འདི་དག་ཁས་ལེན་མཛད་དང་མཛད་བཞིན་པ་ཡིན། འོན་ཀྱང་བཙན་རྒྱལ་
རིང་ལུགས་པ་དང་། ལོག་སྤྱོད་ཤོག་ཁས་བོད་འདི་མེས་རྒྱལ་མངའ་ཁོངས་ནས་
ཁ་བྲལ་གཏོང་བའི་ཆེད་དུ་ལྐོག་གཡོ་བཤམས་པ་ཙམ་མ་ཟད། མངོན་སུམ་
འཛེམས་མེད་ཀྱིས་དྲག་པོའི་བཙན་འཛུལ་ཡང་བྱས། དཔེར་ན་ཨུ་རུ་སུ་བཙན་
.-
-..
་.
，
，
• 31 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
im
རྒྱལ་རིང་ལུགས་ པས་ རབ་ བྱུང་ བཅོ་ལྔ་པའི་ཆུ་སྤྲེལ་(སྤྱི་ལོ 1872)ལོ་ནས་
བཟུང་སྔ་རྗེས་སུ་དམག་དཔོན་ཕུ་རྗེ་ཝར་སི་ཅི་དང་། ལོའོ་ཕུ་བློ་པུ་སི་ཅི་སོགས་
ཤིན་ཅང་བརྒྱུད་བྱང་ངོས་ནས་ནག་ཆུར་སླེབས། བོད་ས་གནས་སྲིད་གཞུང་
དང་བོད་རིགས་མི་དམངས་ཀྱིས་ངོ་རྒོལ་མཐའ་གཅིག་ཏུ་བྱས་སྟབས་མཚོ་སྔོན་
དུ་ཕྱིར་བྲོས་བྱས། ཡང་མེ་བྱི (སྤྱི་ལོ1876)ལོར། ཨུ་རུ་སུའི་ངོ་དཔོན་ཉིའི་
ཟེར་བ་བོད་དུ་བསྐོར་ཉུལ་ཡོང་བར་བོད་ཀྱི་སེར་སྐྱ་མི་དམངས་ཡོངས་ནས་ངོ་
རྒོལ་མཐའ་གཅིག་ཏུ་བྱས། ཨུ་རུ་སུ་བཙན་རྒྱལ་རིང་ལུགས་པ་ནི་གཡོ་སྒྱུའི་
སྦྱོར་བར་བྱང་པ་ཆེ་བས་ཨུ་རུ་སུའི་མི་དངོས་སུ་བོད་དུ་ཡོང་ཐབས་དཀའ་བར་
བརྟེན་ཐབས་ལམ་གཞན་གྱི་སྒོ་ནས་བོད་ཀྱི་ནང་སྲིད་ལ་ཐེ་བྱུས་བྱེད་པའི་ལྐོག་
ངན་བརྩམས། ཨུ་རུ་སུས་པུ་ལི་གཡའ་ཐ (ཕྱི་སོག) བཙན་བཟུང་བྱས་རྗེས་
ནང་པ་སངས་རྒྱས་པའི་ཆོས་ལུགས་ལ་དད་གུས་བྱེད་པའི་ཕྱི་གོས་གྱོན་ཏེ་ནང་
པའི་དགོན་པ་ཉམས་གསོ་དང་། ཆོས་བྱེད་སྐྱེས་བུ་རྣམས་ལ་རྒྱབ་སྐྱོར་བྱེད་
པའི་གཡོ་ཐབས་ལ་བརྟེན་ནས་ནང་སོག་དང་བོད་ཁྱུར་མིད་གཏོང་རྩིས་བྱས།
དེའི་དུས་ཕྱི་སོག་གི་གཞོན་ནུ་ཉིས་བརྒྱ་ལྷག་ཙམ་གདན་ས་ཆེན་པོ་བཞིར་གྲྭ་པ་
བྱེད་པར་འོངས། སྐབས་དེ་དང་བསྟུན་ཏེ་རྡོ་རྗེ་གཡིབ་ཟེར་བའི་ཨུ་རུ་སུའི་
ཉུལ་མ་དེའང་བོད་དུ་འབྱོར། ཁོ་པ་འབྲས་སྤུངས་དགོན་པར་ཕྱི་ཚུལ་དུ་རབ་
བྱུང་ཚུལ་ལྡན་གྱི་ངང་ཚུལ་བསྟན་ཏེ་བསྡད། དེ་ནས་རིམ་བཞིན་མངོན་སུམ་
འཛེམས་མེད་ཀྱིས་ཀྲུང་གོའི་ནང་སྲིད་ལ་ཐེ་བྱུས་བྱས་ཏེ་བོད་འདི་ཉིད་མེས་རྒྱལ་
གྱི་མངའ་ཁོངས་ནས་ཁ་བྲལ་གཏོང་བའི་སྤྱོད་ངན་རབ་དང་རིམ་པ་སྤེལ། དེ་
བཞིན་དབྱིན་ཇི་བཙན་རྒྱལ་རིང་ལུགས་པས་བོད་འདི་ཉིད་མེས་རྒྱལ་གྱི་མངའ་
ཁོངས་ནས་ཁ་བྲལ་གཏོང་བའི་ཆེད་དུ་སྦེ་འར་ཟེར་བ་སོགས་བོད་དུ་བཏང་ནས་
གཡོ་སྒྱུའི་སྦྱོར་བ་མང་ཙམ་སྤེལ་བ་མ་ཟད། སྔ་རྗེས་སུ་མངོན་སུམ་འཛེམས་
• 32 •
བཙགནད



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
4t
s
-
མེད་ཀྱིས་བོད་ལ་དྲག་པོའི་བཙན་འཛུལ་བྱས། བོད་ས་གནས་སྲིད་གཞུང་རྒྱལ་
གཅེས་སེར་སྐྱ་དཔོན་རིགས་ཁག་དང་། བོད་མི་དམངས་ཀྱིས་མེས་རྒྱལ་མཐའ་
མཚམས་དང་རང་ཉིད་ཀྱི་ཕ་ཡུལ་སྲུང་སྐྱོབ་བྱེད་ཆེད་བཙན་རྒོལ་རྒྱལ་གཅེས་ཀྱི་
དར་ཆ་མཐོན་པོར་བསྒྲེངས་ཏེ་དབྱིན་ཇི་བཙན་རྒྱལ་ ： ང་འུ་གས་པར་ཕར་རྒོལ་
མཐའ་གཅིག་ཏུ་བྱས། དེང་སྐབས་བཙན་རྒྱལ་རིང་ལུགས་པའི་རྒྱུགས་ཁྱི་ཞྭ་
སྒབ་པ་དབང་ཕྱུག་བདེ་ལྡན་གྱིས་ཀྱང་《བོད་ཀྱི་ཆབ་སྲིད་རྒྱལ་རབས་》ཞེས་
པའི་དེབ་ཅིག་བརྩམས་ཏེ་དཀར་ནག་ཕྱིན་ཅི་ལོག་པའི་གཡོ་ཐབས་ལ་བརྟེན་
ནས་བོད་སྒེར་བཙན་ཡིན་ཁུལ་དང་། ཀྲུང་དབྱང་སྲིད་གཞུང་རིམ་པ་དང་བོད་
ས་གནས་ནི་མཆོད་ཡོན་སྦྱིན་བདག་གི་འབྲེལ་བ་ཡིན་ཟེར་བ་སོགས་ཀྱི་གཏམ་
འཆལ་མི་ ཉུང་ བ་ ཞིག་ སྨྲ་ བ་ དེ་ ནི་ སྟོང་ སེམས་ དེ་ ཉིད་ འགྲུབ་ པའི་ རེ་ ངན་
བཅངས་པ་ཞིག་རང་རེད། འོན་ཀྱང་ལོ་རྒྱུས་ཀྱི་རྩིབས་སྟོང་འཁོར་ལོ་མདུན་དུ་
བསྐྱོད་པ་དེ་ལོག་སྤྱོད་ཀྱི་སྟོབས་ཤུགས་གང་འདྲ་ཞིག་གིས་ཀྱང་འགོག་ཐབས་
མེད་པ་ཞིག་ཡིན། །
རླབས་ཆེན་ཀྲུང་གོ་གུང་ཁྲན་ཏང་གི་ཡང་དག་པའི་དབུ་ཁྲིད་འོག་རྒྱལ་
ཡོངས་ས་གནས་མང་ཆེ་བར་བཅིངས་འགྲོལ་བཏང་རྗེས་སྤྱི་ལོ་1949ལོའི་ཟླ་
10ཚེས་1ཉིན་ཀྲུང་ཧྭ་མི་དམངས་སྤྱི་མཐུན་རྒྱབ་ཁབ་དངོས་སུ་དབུ་བརྙེས།
མཐའ་ཡས་ནམ་མཁའི་དབྱིངས་སུ་སྐར་ལྔའི་དར་དམར་ལྷབ་ལྷུབ་ཏུ་གཡོ་བ་
དང་། མི་རིགས་ཁག་གི་མི་དམངས་ཀྱིས་དགའ་སྤྲོའི་སྐད་གསང་འབྲུག་སྒྲ་ལྡིར་
བ་ལྟར་བསྒྲགས། དེ་ནས་བཟུང་དམངས་གཙོ་རིང་ལུགས་གསར་པའི་གསར་
བརྗེ་རྩ་བའི་ཆ་ནས་མཇུག་བསྒྲིལ་བ་དང༌། མེས་རྒྱལ་མི་རིགས་ ཁག་ གི་ མི་
དམངས་ཡངས་ཤིང་རྒྱ་ཆེ་བ་དང༌། བདེ་སྐྱིད་ཕུན་སུམ་ཚོགས་པའི་སྤྱི་ཚོགས་
རིང་ལུགས་ཀྱི་གསར་བརྗེའི་བགྲོད་ལམ་ཐོག་གོམ་སྟབས་ཆེན་པོས་མདུན་ནས་
.-
-..
་.
33 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
་་་་
མདུན་དུ་སྐྱོད་བཞིན་པར་གནས་སོ། །
འོན་ཀྱང་མེས་རྒྱལ་ལྷོ་ནུབ་མཐའ་མཚམས་སུ་གནས་པའི་བོད་ས་མཐོའི་
ཐོག་གི་མི་རིགས་ཁག་གི་མི་དམངས་ད་དུང་སྡུག་བསྔལ་གྱི་རྒྱ་མཚོ་ལས་མི་ཐར་
བར་ཉིན་མཚན་ཀུན་ཏུ་བདེ་སྐྱིད་ཀྱི་ཉི་མ་བོད་དུ་གང་མྱུར་ཤར་ཐུབ་པའི་རེ་
འདོད་སྐོམ་པ་ཆུ་འདོད་ལྟར་བྱེད་བཞིན་དུ་གནས། ཏང་དང་མོའི་ཀྲུའུ་ཞིས་མི་
དམངས་བཅིངས་ འགྲོལ་དམག་བོད་སྐྱོད་བྱས་ཏེ་ སྐམ་ ས་ ཆེན་ པོ་ ཡོངས་ སུ་
བཅིངས་འགྲོལ་དགོས་པའི་བཀའ་ཕབ་པ་ལྟར། ཀྲུང་དབྱང་མི་དམངས་སྲིད་
གཞུང་གིས་ ཞི་ བའི་ ཐབས་ ལམ་ བརྒྱུད་ བོད་ མི་ དམངས་ རྣམས་ གང་ མྱུར་
བཅིངས་འགྲོལ་ཐོབ་ཆེད་སྔོན་དུ་དགེ་བའི་བཤེས་མཉེན་ཆེན་པོ་ཤེས་རབ་རྒྱ་
མཚོ་མཆོག་མཚོ་སྔོན་བརྒྱུད་བོད་དུ་གཏོང་གནང་མཛད་མོད། ནག་ཆུ་ཁར་
འབྱོར་སྐབས་བོད་ཀྱི་མཐོ་རིམ་ལོག་སྤྱོད་པས་དྲག་ཤུགས་ལ་བརྟེན་ནས་ཕྱིར་
བསྐྲད། ཀྲུང་དབྱང་མི་དམངས་སྲིད་གཞུང་གིས་ཀུན་ཁྱབ་རླུང་འཕྲིན་བརྒྱུད་
ཀྲུང་དབྱང་སྲིད་གཞུང་གིས་བོད་དུ་འཛིན་པའི་སྲིད་བྱུས་དང༌། གང་མྱུར་ངང་
བཙན་རྒྱལ་རིང་ལུགས་ཀྱི་སྟོབས་ཤུགས་མཐའ་དག་མཐར་སྐྲོད་བཏང་སྟེ་མེས་
རྒྱལ་ཁྱིམ་ཚང་ཆེན་ པོའི་ནང་ཚུར་ལོག་དགོས་ པའི་དྲིལ་ བསྒྲགས་ ཡང་ཡང་
མཛད་པ་སྨོས་ཅི། དགེ་སྟག་རིན་པོ་ཆེ་བོད་ཀྱི་མཐོ་རིམ་མི་སྣར་དགེ་བཤད་
སྡིག་བཀྲོལ་བྱེད་ པར་ གཏོང་གནང་ མཛད། ལྕགས་ སྟག་(སྤྱི་ལོ་1950) ཟླ་
7ཚེས་24ཉིན་མདོ་སྨད་མངའ་ཁོངས་ཆབ་མདོར་འབྱོར་ཏེ་འབྲེལ་ཡོད་ཁག་ལ་
གང་ཅིའི་གོ་བསྐོན་སློབ་གསོ་གནང་བ་མ་ཟད། ཏཱ་ལའི་བླ་མ་བསྟན་འཛིན་རྒྱ་
མཚོ་ཞལ་མཇལ་ཏེ་བོད་ཞི་བའི་བཅིངས་འགྲོལ་གཏོང་ལུགས་སྐོར་གྲོས་མོལ་ཞུ་
དགོས་པའི་རེ་བ་བཏོན་སྟབས་བཙན་རྒྱལ་རིང་ལུགས་པ་དང༌། བོད་ཀྱི་མཐོ་
རིམ་ལོག་སྤྱོད་པ་དངངས་སྐྲག་དང་འཁོན་འཛིན་ཅིག་ཅར་དུ་འཆར་ཏེ་ལྕགས་
• 34 •



རྒྱ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
སྟག་(སྤྱི་ལོ་1950)ལོའི་ཟླ་8ཚེས་22ཉིན། དབྱིན་ཇིའི་གསང་ཉུལ་ཧྲུ་ཐཱས་
དུག་སྦྱོར་གྱིས་བཀྲོངས།
དེ་ནས་མི་དམངས་བཅིངས་འགྲོལ་དམག་གིས་ཆབ་མདོ་བཅིངས་འགྲོལ་
གཏོང་བའི་འགོ་ཚུགས། བོད་ལྕགས་སྟག་(སྤྱི་ལོ་1950)ལོ་ཟླ་10ཚེས་15ཉིན་
ཆབ་མདོ་ཁུལ་ཡོངས་བཅིངས་འགྲོལ་བཏང༌། དབྱིན་ཇིའི་སོ་པ་ཧྲུ་ཐཱ་སོགས་
གསོན་བཟུང་བྱས། ཆབ་མདོ་བཅིངས་འགྲོལ་བཏང་བ་དེས་དབྱིན་ཇི་བཙན་
རྒྱལ་རིང་ལུགས་པ་དང་། ཧིན་རྡུ་ལོག་སྤྱོད་ཤོག་ཁག བོད་ཀྱི་མཐོ་རིམ་ལོག་
སྤྱོད་ཤོག་ཁག་སོགས་ལ་རྡུང་རྡེག་ཚ་ནན་ཕོག་སྟག་བྲག་ངག་དབང་གསུང་རབ་
བསྟན་པའི་རྒྱལ་མཚན་སྲིད་བློན་དགོངས་པ་མི་ཞུ་ཐབས་མེད་ཀྱི་གནས་སུ་གྱུར།
ལྕགས་སྟག་(སྤྱི་ལོ་1950) ཟླ10ཚེས་8ཉིན། ཏཱ་ལའི་བླ་མ་སྐུ་ཕྲེང་བཅུ་བཞི་པ་
བསྟན་འཛིན་རྒྱ་མཚོས་སྲིད་ཀྱི་གཙོ་འགན་ཡོངས་སུ་བཞེས། དུས་དེར་ཕྱི་ནང་
གང་ཅིར་དཀའ་ངལ་དང་རྙོག་འཛིང་ཆེ་བའི་དུས་ལ་བབས། སྐབས་དེར་བོད་
ས་གནས་སྲིད་གཞུང་གི་མཐོ་རིམ་དབང་འཛིན་པ་ནང་ཁུལ་དུའང་འཐབ་རྩོད་
རྣོ་ངར་ཆེས་ ཆེར་གྱུར། རྒྱལ་ གཅེས་དཔོན་རིགས་རྣམས་ཀྱིས་མེས་རྒྱལ་ལ་
བརྟེན་ནས་ཞི་བའི་བཅིངས་འགྲོལ་ཐོབ་ཐབས་བྱེད་པ་འདི་ནི་ཡང་དག་པའི་
ལམ་ཕྱོགས་ཁོ་ན་ཉིད་ཡིན་ཞེས་བརྗོད། མཐར་རྒྱལ་ གཅེས་བཙན་ རྒོལ་ གྱི་
སྟོབས་ཤུགས་ རྣམ་པར་རྒྱལ་ཏེ་ཀྲུང་དབྱང་མི་དམངས་སྲིད་གཞུང་ལ་བརྩི་
བཀུར་མཐའ་གཅིག་ཏུ་ཞུ་རྒྱུ་དང༌། བོད་ནས་འཐུས་མི་བཏང་ཐོག་ཞི་བའི་
གྲོས་མོལ་བྱེད་རྒྱུ་ཐག་གཅོད་མཛད། ལྕགས་ཡོས་(སྤྱི་ལོ་1950)ལོའི་སྤྱི་ཟླ་
2པར། ང་ཕོད་ངག་དབང་འཇིགས་མེད་དང༌། ཁེ་སྨད་བསོད་ནམས་དབང་
འདུས། ཐུབ་བསྟན་བསྟན་དར། ཐུབ་བསྟན་ལེགས་སྨོན། བསམ་ཕོ་བསྟན་
འཛིན་དོན་གྲུབ་ བཅས་ འཐུས་མིར་བསྐོ་གཞག་ གནང༌ སྟེ་པེ་ ཅིང་དུ་ བསྐྱོད།
·35 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཀྲུང་དབྱང་མི་དམངས་སྲིད་གཞུང་གི་འཐུས་མི་རྨིས་འུས་ཧཱན་དང་། ཀྲང་ཅིང་
ཨུ། ཀྲང་གོ་ཧྭ། སུན་ཀྲི་ཡོན་བཅས་དང་མཛའ་བརྩེའི་ གྲོས་མོལ་ཡུན་རིང་
གནང་སྟེ་ལྕགས་ཡོས་(སྤྱི་ལོ་1951) ཟླ་5ཚེས་23ཉིན། པེ་ཅིང་ཆིང་ཀྲན་ཕོ་
བྲང་དུ་ཀྲུང་དབྱང་མི་དམངས་སྲིད་གཞུང་དང༌། བོད་ས་གནས་སྲིད་གཞུང་གི་
འཐུས་མི་རྣམས་ནས་བོད་ཞི་བའི་བཅིངས་འགྲོལ་གཏོང་ཐབས་སྐོར་གྱི་གྲོས་
མཐུན་དོན་ཚན་བཅུ་བདུན་ལ་མིང་རྟགས་བཀོད་པའི་མཛད་སྒོ་གཟབ་རྒྱས་
འཚོགས། གྲོས་མཐུན་དོན་ཚན་བཅུ་བདུན་ནང་ཀྲུང་དབྱང་མི་དམངས་སྲིད་
གཞུང་དང་། བོད་ས་ གནས་ སྲིད་ གཞུང་དབར་གྱི་འབྲེལ་ བའི་ སྐོར་ གཏན་
འབེབས་གསལ་ཞིང་གསལ་བ་གནང་བ་མ་ཟད། བོད་ས་གནས་ནང་ཁུལ་གྱི་ལོ་
རྒྱུས་དོན་གནད་ཁག་ལའང་ཐག་གཅོད་ཡང་དག་པ་གནང་བར་བརྟེན་ཏཱ་ལའི་
བླ་མ་བསྟན་འཛིན་རྒྱ་མཚོ་ སོགས་ སེར་སྐྱ་དཔོན་རིགས་དང་། མི་དམངས་
ཡོངས་ནས་མགྲིན་དབྱངས་གཅིག་གྱུར་གྱིས་བརྩི་བཀུར་མཐའ་གཅིག་ཏུ་ཞུས་
པ་དེས་བཙན་རྒྱལ་རིང་ལུགས་དང་། ཁོ་པ་ཚོའི་རྗེས་འབྲང་པ་རྣམས་ཀྱིས་
བོད་འདི་མེས་རྒྱལ་མངའ་ཁོངས་ནས་ཁ་བྲལ་གཏོང་བའི་ལྐོག་གཡོ་ངན་བྱུས་
མཐའ་དག་ཐལ་བའི་རྡུལ་དུ་བརླབས་ཏེ་བོད་ཀྱི་མི་རིགས་ཁག་གི་མི་དམངས་
རྣམས་བཙན་རྒྱལ་རིང་ལུགས་པ་དང༌། ལོག་སྤྱོད་ཤོག་ཁའི་འཆིང་ཐག་ལས་
བཀྲོལ་ཏེ་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་དྲོ་སྐྱིད་ལྡན་པའི་མི་རིགས་
ཁྱིམ་ཚང་ཆེན་པོའི་ནང་དུ་ཚུར་ལོག ཏང་ཀྲུང་དབྱང་གི་ཡང་དག་པའི་དབུ་
ཁྲིད་འོག་སྤུན་ཟླ་མི་རིགས་གཞན་དང་འདྲ་བར་མི་རིགས་འདྲ་མཉམ་གྱི་ཁེ་
དབང་ལོངས་སུ་སྤྱོད་ཐུབ་པ་དང་། བོད་ཀྱི་ཆབ་སྲིད་དང་། དཔལ་འབྱོར།
རིག་གནས་སློབ་གསོའི་བྱ་གཞག་སོགས་དབྱར་མཚོ་རྒྱས་པ་ལྟར་ཉིན་བཞིན་
གོང་དུ་འཕེལ། བདེ་སྐྱིད་ཕུན་སུམ་ཚོགས་པའི་ཉི་འོད་ཤར་རིའི་ཕྲག་པའི་རྩེ་
• 36 •



རྒྱུ་བོད་མི་རིགས་ཀྱི་མཛའ་བརྩེའི་འབྲེལ་བ་དང་བོད་འདི་མེས་རྒྱལ་གྱི་མངའ་ཁོངས་བསྙོན་མེད་ཅིག་ཡིན་པའི་སྐོར།
ནས་བསིལ་ལྗོངས་ཡོངས་སུ་འཕྲོས། བོད་ཀྱི་མི་རིགས་ཁག་གི་མི་དམངས་
རྣམས་བདེ་སྐྱིད་དགའ་བའི་དཔལ་ལ་ཅི་དགར་རོལ་བཞིན་དུ་གནས་སོ། ། ། །
• 37 •



བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་
ཁ་བཏགས་སམ་མཇལ་དར་གྱི་སྐོར་
རགས་ཙམ་གླེང་བ།
རང་རྒྱལ་ནི་མི་རིགས་མང་ པོ་ཡོད་ པའི་ རྒྱལ་ཁབ་ཅིག་ཡིན་ལ། སྤུན་ཟླ་མི་
རིགས་སོ་སོ་ལའང་ཐུན་ མོང་མ་ཡིན་པའི་རིག་གནས་དང་ཡུལ་གོམ་ གཤིས་
ལུགས་ཀྱང་མི་འདྲ་བ་མང་ཞིང༌། དེང་སྐབས་རྒྱལ་ཁབ་ཕྱི་ནང་གི་མི་རིགས་
ཁག་ཕན་ཚུན་དབར་སྔར་དང་མི་འདྲ་བར་འགྲོ་འོང་བྱེད་པའི་སྐབས་སུ་རང་མི་
རིགས་ཀྱི་རིག་གནས་དང་ཡུལ་སྲོལ་ལ་གཞིགས་ཏེ་བསུ་སྐྱེལ་ཞུ་བཞིན་ཡོད།
བོད་རིགས་ལ་ཆ་མཚོན་ན་སྐྱིད་སྡུག་གི་བྱ་བ་གང་ཞིག་བྱུང་རུང་། རང་ཉིད་ཀྱི་
རྣམ་དཀར་ལྷག་བསམ་མཚོན་བྱེད་མཇལ་དར་དཀར་གཙང་ཞིག་འབུལ་སྲོལ་
ཡོད་པ་དེ་ནི་ གནའ་ རབས་ཀྱི་ཡུལ་སྲོལ་ བཟང་པོ་ཞིག་ཡིན་པས་ སྤུན་ཟླ་མི་
རིགས་དང་གྲོགས་པོ་ཕྱི་རྒྱལ་བ་ཚོས་ཀྱང་ཧ་ཅང་མཉེས་པོ་གནང་བ་མ་ཟད།
ཡུལ་སྲོལ་ བཟང་པོ་དེ་ཉིན་བཞིན་ཁྱབ་གདལ་དུ་འགྲོ་ བཞིན་གནས། དེར་
བརྟེན། དེང་སྐབས་རྒྱལ་ཁབ་ཕྱི་ནང་གི་བློ་ལྡན་སྐྱེ་བོ་མང་པོས་ཁ་བཏགས་ནི་
དུས་གང་ཞིག་དང་། ཡུལ་གང་ཞིག་ནས་དར་མིན་སྐོར་གླེང་མོལ་མང་ཙམ་
གནང་ཞིང་། ལྷག་པར་དུ་བོད་རིག་པ་མཁས་ཅན་གྱི་མཚན་འཛིན་པ་ལ་ལས་
ཁ་བཏགས་ནི་སོག་ཡུལ་ནས་དར་ལུགས་སྐོར་མང་ཙམ་གསུངས། དེའི་ཕྱིར་ཁ་
བཏགས་ནི་བོད་རིགས་རང་གི་རིག་གནས་ཤིག་ཡིན་ནམ། ཡང་ན་མི་རིགས་
· 38 •



བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་གྱི་སྐོར་རགས་ཙམ་གླེང་བ།
གཞན་གྱི་གོམས་སྲོལ་བོད་དུ་དར་བ་ཞིག་ཡིན་མིན་སྐོར་ གསལ་པོར་རྟོགས་
དགོས་པ་ནི་ཧ་ཅང་གལ་འགངས་ཆེ་བའི་གནས་སུ་གྱུར་བས་རང་ཉིད་ཀྱི་རྨོངས་
འཆར་འགའ་ཞིག་རགས་ཙམ་ཞུ་རྒྱུ་འདི་ལྟར་ཏེ།
གཅིག ཁ་བཏགས་ཇི་ལྟར་དར་བའི་སྐོར།
༡. ཐོག་མར་ཁ་བཏགས་ཞེས་པའི་ཐ་སྙད་དེའི་གོ་དོན་དངོས་གང་ཡིན་
གསལ་པོ་རྟོགས་དགོས། 《བོད་རྒྱ་ཚིག་མཛོད་ཆེན་མོ་》ལས། “ཁ་བཏགས།
དར་རམ་ལྷ་རེག་”ཅེས་འགྲེལ་བཤད་གནང་། འོན་ཀྱང་ཁ་བཏགས་ཞེས་པའི་
ཐ་སྙད་དེ་རང་གི་གོ་དོན་གང་ཡིན་མི་གསལ་སྟབས་འགྲེལ་པ་དེས་མི་རྣམས་བློ་
མི་ཚིམས་པའི་གནས་སུ་གྱུར། དེ་བཞིན་བོད་ཀྱི་དག་ཡིག་ཚད་ལྡན་《ལི་ཤི་གུར་
ཁང་》དང་《ངག་སྒྲོན་》སོགས་སུའང་ཐ་སྙད་དེའི་གོ་དོན་གང་ཡིན་བཀྲལ་པ་
གཅིག་ཀྱང་མ་མཐོང་། འོ་ན་ཁ་བཏགས་ཟེར་བའི་ ཐ་སྙད་དེ་ངེས་ཚིག་ གི་
འགྲེལ་བཤད་དང་རྒྱུ་མཚན་གང་ཡང་བརྗོད་རྒྱུ་མེད་པའི་འདོད་རྒྱལ་གྱི་མིང་
ཞིག་ཡིན་ནམ་ཞེ་ན། དེ་ལྟར་མ་ལགས། ཁ་བཏགས་ནི་དཀར་རྟགས་ཀྱི་སྒྲ་
ཟུར་ཆག་པ་ཞིག་རེད་སྙམ། གང་ལགས་ཤེ་ན། གནའ་བོའི་ཡུལ་སྲོལ་དུ་ཁ་བ་
ཅན་གྱི་མི་རྣམས་ཀྱིས་རྟེན་འབྲེལ་མཚོན་ཆེད་གྱོན་པའི་དཔུང་སྟེང་དུ་རྩམ་པའི་
དཀར་རྟགས་ཤིག་རྒྱག་སྲོལ་ཡོད། དེ་ནས་རིམ་བཞིན་བལ་དར་དང༌། དར་
རས་དཀར་ པོ་ སོགས་ མཇལ་ དར་ གྱི་ རྣམ་ གྲངས་ མི་ འདྲ་ བ་ མང་ དུ་ བྱུང༌།
དཀར་རྟགས་དེ་ཁ་བཏགས་སུ་སྒྲ་ཟུར་ཆག་པ་རེད་བརྗོད་སྐབས་བཞད་གད་
སློང་བའི་རྒྱུ་ལྟ་བུར་མངོན་ཡང༌། དོན་དུ་རང་ཅག་གི་མནོ་བསམ་ཞིབ་པར་
བཏང་ཚེ་བོད་ཀྱི་ཡུལ་སྐད་ནང་དུ་ཀ་དང་ཁ་ཡི་སྒྲ་ཕན་ཚུན་བརྗེས་པ་དངོས་སུ་
ཐོས་རྒྱུ་ཡོད། དེར་བརྟེན་དཀར་རྟགས་དེ་ཁ་བཏགས་སུ་སྒྲ་ཟུར་ཆག་པར་ཡ་
• 39 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
+
-
-
:
ཆག
༈
-
;
ཙན་དགོས་པའི་རྒྱུ་མཚན་ཅི་ཡང་མི་འདུག་སྙམ།
༢. ཁ་བཏགས་ནི་བོད་རིགས་རང་གི་རིག་གནས་དང་ཡུལ་སྲོལ་ཞིག་ཡིན་
ཉཡ། ཡང་ན་མི་རིགས་གཞན་གྱི་ཡུལ་སྲོལ་བོད་དུ་དར་བ་ཞིག་ཡིན། རང་
ག་གིས་གསལ་པོ་མཁྱེན་གསལ་དུ་བོད་མི་རིགས་ནི་ལས་ལ་བརྩོན་ཞིང་ལོ་རྒྱུས་
པན་རེང་བ་དང་། ཤེས་རིག་ཕུན་སུམ་ཚོགས་ལ་ཡ་རབས་གུས་ཞབས་ལྡན་
པའི་མི་རིགས་ཤིག་རེད། གཡུང་དྲུང་བོན་གྱི་ལོ་རྒྱུས་ཡིག་རིགས་ཚད་ལྡན་ཁག་
འ་གཞིགས་ན། མི་ལོ་སུམ་སྟོང་ཙམ་གྱི་སྔ་རོལ་དུ་ཁ་བ་ཅན་གྱི་ཡུལ་དུ་བོན་གྱི་
ལེག་གནས་ཏེ་ བདའ་བོའི་བོད་ཀྱི་རིག་གནས་དར་ཁྱབ་ཆེ་ཞིང༌། ཡུལ་སྲོལ་
མང་པོ་ཡང་དཔལ་འབྱོར་ གོང་དུ་འཕེལ་བ་དང་སྦྲགས་ རིམ་ བཞིན་ གོང་དུ་
•
ཟ
འ ཕེལ།
གནའ་བོའི་དུས་སུ་ཁ་བ་ཅན་གྱི་མི་རྣམས་ཀྱིས་རྣམ་དཀར་ལྷག་བསམ་
མ་ཚོན་ཆེད་གྱོན་པའི་དཔུང་པའི་སྟེང་དུ་རྩམ་པའི་དཀར་རྟགས་ཤིག་རྒྱག་སྲོལ་
ཡོད་པ་དེ་རིགས་ད་ལྟའང་གཞིས་རྩེ་ཁུལ་དུ་སྐྱེས་པ་གཡས་དང་བུད་མེད་གཡོན་
ཞེས་བུ་ཡི་དཔུང་པ་གཡས་པ་དང་བུད་མེད་ཀྱི་དཔུང་པ་གཡོན་པའི་སྟེང་དུ་
རྩམ་པའི་དཀར་རྟགས་རེ་རྒྱག་སྲོལ་འདུག དེ་རྗེས་གནའ་དུས་འབྲོག་ལས་
དཔལ་འབྱོར་གོང་དུ་འཕེལ་བ་དང་ཆབས་ཅིག་བལ་དར་ཏེ་གཡང་དཀར་ལུག་
གི་བལ་དཀར་པོ་རིང་པོ་བཟོས་ནས་གཡོགས་ཏེ་དཀར་རྟགས་ཀྱི་ཚབ་བྱེད་ཅིང་།
བལ་དར་དེ་རིགས་མི་ལོ་ལྔ་བཅུ་ཙམ་གོང་དུ་ཡང་ལྷ་ས་ཁུལ་དུ་ཁྱབ་གདལ་ཆེ་
ཞིང་། འོན་ ཀྱང་བལ་ དར་ནི་ གཙོ་བོ་ བོད་ཀྱི་ལོ་ གསར་ སོགས་ རྟེན་ འབྲེལ་
མཛད་སྒོའི་སྐབས་ཆུ་ཟངས་དང༌། ཆང་སྣོད། ཆུ་བན་སོགས་ལ་གཡོགས་སྲོལ་
ཡོད། དུས་དེར་ལུང་ཁུག་དང་འབྲོག་ཁུལ་དུ་བལ་དར་མི་ལ་གཡོགས་པའི་ཡུལ་
སྲོལ་དེ་རིགས་སྔར་བཞིན་གནས། དེ་ནས་བོད་ཀྱི་དཔལ་འབྱོར་དང་མི་མང་གི་
• 40 •



་.
，
，
བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་གྱི་སྐོར་རགས་ཙམ་གླེང་བ།
འཚོ་བ་གོང་དུ་འཕེལ་བ་མ་ཟད། མེས་རྒྱལ་སྤུན་ཟླ་མི་རིགས་དབར་ཕན་ཚུན་
འབྲེལ་གཏུགས་རྒྱ་ཆེར་ཕྱིན་པ་དང་། ལྷག་པར་དུ་རྒྱ་བཟའ་ཀོང་ཇོ་མཚོ་ཡི་
པདྨ་བོད་དུ་ཕེབས་སྐབས་རྫོང་སྐལ་དུ་དར་གོས་ཆེན་འབོར་དེ་བསྣམས་ཕེབས་
ཤིང་། བོད་ཀྱི་རེ་འདུན་ལྟར་དར་འབུ་དང༌། ཤེལ། ཨ་ རག ཆུ་འཁོར་
སོགས་བཟོ་མི་བཟོ་ཡི་རིག་བྱེད་པ་དྲུག་ཅུ་ཙམ་བོད་དུ་ཕྱིན། རྒྱ་རིགས་ས་ཁུལ་
གྱི་བཟོ་རིག་ལག་རྩལ་སྤྱི་དང་ཁྱད་པར་དུ་དར་འབུ་གསོ་བ་སོགས་འཐག་ལས་
ཀྱི་ལག་རྩལ་བོད་དུ་དར། དེ་བཞིན་མཐའ་བཞིའི་རྒྱལ་ཁག་ཏུ་བཟོ་རིག་ལག་
རྩལ་དར་འཕེལ་ཕྱིན་ སྟབས་བོད་མི་རིགས་ཀྱི་དགོས་མཁོ་འཚམ་ཆེད་མཇལ་
དར་ཟུབ་ཤེ་དང༌། ཕྱེད་གཉིས། ཨ་འདྲ། ཨ་ཤེ། ནང་མཛོད་སོགས་རིམ་
བཞིན་བོད་དུ་དར། གོང་དུ་སྨོས་པ་འདིའི་ཐོག་ནས་ཁ་བཏགས་ཀྱི་འཕེལ་རིམ་
ནི། ཐོག་མར་དཀར་རྟགས་དང༌། དེ་ནས་བལ་དར། ཟུབ་ཤེ། ཕྱེད་གཉིས་
(ཕྱེད་ཟུབ་ཤེ་དང་ཕྱེད་ཨ་ཤེ་བྱས་པ་ཞིག་ཡོད་) ཨ་འདྲ། ཨ་ཤེ། ནང་མཛོད་
བཅས་ལོ་རྒྱུས་ཀྱི་དུས་མཚམས་སོ་སོར་མི་རྣམས་ཀྱི་སྤྱི་ཚོགས་ཀྱི་གནས་བབས་
དང་། འཚོ་བའི་ཆུ་ཚད་སོགས་ནང་འཚམ་པའི་ཁ་བཏགས་ཀྱི་རྣམ་གྲངས་མང་
དུ་བྱུང༌། དེར་བརྟེན་ཁ་བཏགས་ནི་བོད་མི་རིགས་ཀྱི་ཐུན་མོང་མ་ཡིན་པའི་
རིག་གནས་དང་ཡུལ་གོམས་གཤིས་ལུགས་ཤིག་ཡིན་པ་ལས་མི་རིགས་གཞན་གྱི་
གོམས་སྲོལ་བོད་དུ་དར་བ་ཞིག་རྩ་བ་ནས་མ་ཡིན།
༣.སོག་དར་དང་བོད་ཀྱི་ཁ་བཏགས་དབར་གྱི་ཁྱད་པར།
དེང་སྐབས་བོད་རིག་པ་མཁས་ཅན་གྱི་མཚན་འཛིན་པ་འགའ་ཞིག་གིས་
བོད་ཀྱི་ཁ་བཏགས་ནི་སོག་ཡུལ་ནས་དར་ལུགས་སྐོར་མང་ཙམ་གསུངས་ཤིང་།
དོན་དུ་སོག་དར་དང་བོད་ཀྱི་ཁ་བཏགས་ཀྱི་དབྱེ་བ་དང༌། བོད་སོག་མི་རིགས་
• 41 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཀྱི་རིག་ གནས་འབྲེལ་ བར་ བརྟག་ཞིབ་རགས་ཙམ་གནང་ན་མ་བུའི་དབྱེ་བ་
གསལ་པོར་རྟོགས་ཐུབ་པ་ལས་མ་བུ་གབ་ཕྱི་ལོག་པའི་གནས་ཚུལ་དེ་རིགས་རྩ་
བ་ནས་ཡོང་མི་སྲིད། བོད་ཀྱི་དེབ་ཐེར་ཁག་ལ་གཞིགས་ན། རབ་བྱུང་བཞི་
པའི་ཤིང་འབྲུག་(སྤྱི་ལོ་ ༡༢༩ ༩ ) ལོར། ཧོར་ཨེ་ཆེན་གོ་དན་རྒྱལ་པོས་གདན་
ཞུས་ལྟར། ས་སྐྱ་པཎྜི་ཏ་ཀུན་དགའ་རྒྱལ་མཚན་དང༌། ཁོང་གི་ཚ་བོ་འགྲོ་
མགོན་འཕགས་པ་དང་ཕྱག་ན་རྣམ་གཉིས་བཅས་ཧོར་ཡུལ་དུ་ཕེབས། སྐབས་
དེར་ས་སྐྱ་པཎྜི་ཏ་དགུང་ལོ་དྲུག་ཅུ་རེ་གསུམ་ལ་ཕེབས་ཟིན་སྟབས་ཡུན་རིང་མ་
སོང་བར་དགོངས་པ་མྱ་ངན་ལས་འདས། འོན་ཀྱང་། ཚ་བོ་རྣམ་གཉིས་སྐུ་ན་
ཆུང་བས་ཧོར་ཡུལ་དུ་ཡུན་རིང་བཞུགས། འགྲོ་མགོན་འཕགས་པ་བློ་གྲོས་རྒྱལ་
མཚན་སྐུ་ན་སོན་རྗེས་རིག་པའི་གནས་ལ་མཆོག་ཏུ་མངའ་བར་གྱུར། ཧོར་གོང་
མ་ཆེན་པོའི་བཀའ་བཞིན་བོད་ཡིག་ལ་དཔེ་བལྟས་ཏེ་སོག་ཡིག་གསར་དུ་གཏོད།
བོད་ཀྱི་སངས་རྒྱས་ཆོས་ལུགས་དང༌། སྨན་དཔྱད་སོགས་རིག་པའི་གནས་ལྔ་རྒྱ་
ཆེར་སྤེལ་བས་ཧོར་གོང་མ་ཆེན་པོའི་སློབ་དཔོན་དུ་བསྐོ་བཞག་གནང་། དེ་
བཞིན་འགྲོ་མགོན་ཕྱག་ན་ཧོར་ཡུལ་དུ་ལོ་མང་བཞུགས་ཏེ་ཧོར་གྱི་སྐད་ཡིག་དང་
གཤིས་ལུགས་སོགས་ལེགས་པར་སྦྱང་། ཧོར་རྒྱལ་པོའི་སྲས་མོ་ མེ་ གན་དུན་
བཙུན་མོར་བཞེས། ཁོང་རྣམ་ གཉིས་ ཀྱིས་ བོད་ སོག་ མི་ རིགས་ དབར་རིག་
གནས་སྤེལ་རེས་ཀྱི་མཛད་པ་གཟེངས་སུ་ཐོན་པ་བྱུང་། ཧོར་གྱི་དཔའ་ངར་
དང་བོད་ཀྱི་ཤེས་རིག་ཟུང་དུ་འབྲེལ་བས་གནམ་འོག་འགྲན་ཟླ་བྲལ་བའི་རླབས་
ཆེན་གྱི་མི་རིགས་ཤིག་ཏུ་གྱུར། དུས་དེར་བོད་ཀྱི་ཐུན་མོང་མ་ཡིན་པའི་ ཁ་
བཏགས་ཀྱང་སོག་ཡུལ་དུ་དར་ཏེ་སོག་དར་ཞེས་འབོད་པ་རེད་སྙམ། འོན་ཀྱང་
བོད་སོག་གཉིས་ཀྱི་ཁ་བཏགས་ཚོས་གཞིའི་ཐོག་ནས་དབྱེ་བ་བཟོས་ཏེ། སོག་
དར་ནི་སྔོ་སངས་དང་། བོད་དར་ནི་དཀར་པོ་ཡིན་པ་བློ་ལྡན་སྐྱེ་བོ་ཀུན་གྱིས་
• 42 •



བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་གྱི་སྐོར་རགས་ཙམ་གླེང་བ།
གསལ་པོར་རྟོགས། ཡང་མཁས་པ་ལ་ལས་བོད་རིགས་ཀྱི་ཁ་བཏགས་དཀར་པོ་
འབུད། ད་དུང་ཁ་ བཏགས་ ཚོས་ གཞི་ སེར་པོ་དང་། སྔོན་ པོ་ སོགས་ ཡོད་
ལུགས་ཉ་ཉུང་མཉམ་བསྲེས་མང་དུ་གསུངས་ཤིང་། དོན་དུ་དཀར་པོ་དང་།
སེར་པོ། དམར་པོ། སྔོན་པོ། ལྗང་ཁུ་བཅས་ཡོད་པ་དེ་རིགས་དར་ཚོན་སྣ་ལྔ་
ཞེས་ཆོས་ཕྱོགས་ ཀྱི་བྱེད་ སྒོར་བེད་ སྤྱོད་ པ་ ལས་ ཁ་ བཏགས་ ཀྱི་ཚབ་བྱས་ ཏེ་
དམངས་ཁྲོད་དུ་བེད་སྤྱོད་གཏོང་སྲོལ་རྩ་བ་ནས་མེད།
གཉིས་པ། བོད་ཀྱི་ཁ་བཏགས་ངེས་པར་དུ་ཁ་མདོག་དཀར་པོ་ཡིན་
དགོས་པའི་རྒྱུ་མཚན་གང་ཡིན་ཟེར་ན། །
འདི་ནི་གཡུང་དྲུང་བོན་ལུགས་ཀྱི་ལྟ་བའི་སྣོད་བཅུད་འཇིག་རྟེན་ཆགས་
ཚུལ་དང་འབྲེལ་བ་ཤིན་ཏུ་ཆེ། གནའ་རབས་ཀྱི་དཔེ་རྙིང་གྲགས་ཆེ་《རླངས་ཀྱི་
པུ་ཏི་བསེ་རུ་》ལས། “འབངས་ཀྱི་མི་རབས་ལ་འབྱུང་བ་རྣམ་པ་ལྔའི་སྙིང་པོ་
ལས། སྒོང་ང་ཆེན་པོ་གཅིག་ཡོང་བ། ཕྱིའི་སྒོང་ཤུན་ལ། ལྷ་བྲག་དཀར་པོ་
ཆགས། ནང་གི་སྒོང་ཆུ་ལ། དུར་མཚོ་དཀར་མོར་འཁྱིལ། བར་གྱི་སྒོ་ངའི་
དར་ཆ་ལ། རིགས་དྲུག་ སེམས་ཅན་ཀུན་ ཏུ་ གྲོལ”(ཤོག་ ༤) ཞེས་ གསུངས།
འདི་ནི་ཕྱི་སྣོད་ཀྱི་འཇིག་རྟེན་དང་། ནང་རིགས་དྲུག་གི་ སེམས་ ཅན་རྣམས་
ཐོག་མ་སྒོང་ང་ཆེན་པོ་ཞེས་ལས་བྱུང་སྟེ། ཕྱིའི་སྒོང་ངའི་ཤུན་པགས་དཀར་པོ་
ལ་ལྷ་བྲག་དཀར་པོ་ཆགས་པ་དང་། ནང་གི་སྒོང་ཆུ་དཀར་པོ་ལ་དུང་མཚོ་
དཀར་མོ་འཁྱིལ། བར་གྱི་སྒོང་ངའི་དར་ཆ་དཀར་པོ་ལ་རིགས་དྲུག་སེམས་ཅན་
ཆགས་པ་གསལ་པོར་བསྟན། དེར་བརྟེན་ཁ་བ་ཅན་གྱི་མི་རྣམས་ཀྱིས་ཁ་མདོག་
དཀར་པོར་དམིགས་བསལ་རྩ་ཆེ་བྱེད་པའི་རྒྱུ་མཚན་གསལ་པོར་མཁྱེན་ཐུབ།
གཡུང་དྲུང་བོན་ལུགས་པའི་རྫོགས་ཆེན་གྱི་གཤེན་ཆེན་རྣམས་ཀྱིས་ཞྭ་དཀར་
• 43 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དཀར་དང་ གོས་ དཀར་དཀར་ ཞེས་ དབུ་ལ་ ཞྭ་ དཀར་ པོ་ དང་། ལུས་ ལ་ ན་
བཟའ་དཀར་པོ་བཞེས་སྲོལ་དེ་ཁྱད་དུ་འཕགས་པ་རང་བཞིན་དུ་བརྩིས་ཤིང་།
དེ་བཞིན་རང་རེའི་མེས་པོ་བཙན་པོ་ལ་སོགས་པས་དབུ་ལ་རྭ་ཐོད་དཀར་པོ་(ལཱ་
ཞེས་པ་ནི་ཁམས་ཁུལ་ནས་ཐོན་པའི་སྣམ་བུ་ཐེར་མ་དཀར་པོ་ཞིག་ཏུ་ཟེར་)
བཞེས་སྲོལ་ཡོད། ཕྱིས་སུའང་ཁ་བ་ཅན་གྱི་མི་རྣམས་ཀྱི་འཚོ་བའི་ནང་དུ་ཁ་
དོག་དཀར་པོ་ དེ་ རྟེན་འབྲེལ་ དང་ དམ་གཙང་མཚོན་རྟགས་གལ་ཆེ་ཞིག་ ཏུ་
བརྩིས། དཔེར་ན། གྲོང་གསེབ་ཏུ་ཕྲུ་གུ་བུ་ཞིག་སྐྱེས་ན་རྟེན་འབྲེལ་མཚོན་
ཆེད་ལྷ་བཙུགས་ཐོག་རྡོ་དཀར་གོང་ཞིག་བཞག་དགོས་པ་དང་། བག་མ་བསུ་
བའི་སྐབས་སུའང་འཕྱིང་པ་དཀར་པོ་ཞིག་གཡོགས་སྲོལ་ཡོད། །
དེ་བཞིན་བོད་རིགས་ཀྱི་དམངས་གཞས་ནང་དུ་ཁ་མདོག་དཀར་པོ་ནི་
ལྷད་མེད་དང་ དམ་ ཚིག་ གཙང་བ་ མཚོན་པར་བྱེད་པ་ནི། ཕུ་ ཡི་ གངས་རི་
དཀར་པོ། མདའ་ཡི་མཆོད་རྟེན་དཀར་བ། དཀར་པོ་འདྲ་འདྲའི་དཀྱིལ་ནས།
ཁྱེད་ཀྱི་ཐུགས་སེམས་དཀར་བ་ཞེས་དང༌། ཡང་ཁ་བཏགས་རིང་ནི་གང་ཡོང་།
དཀར་ཁ་ གཙང་ བ་ དགའ་ འདྲ། གྲོགས་ པོ་ མང་ ནི་ གང་ཡོང་། དམ་ཚིག་
གཙང་བ་དགའ་འདྲ་ཟེར་བ་སོགས་དཔེ་མཚོན་ཤིན་ཏུ་མང་། མདོར་ན། ཁ་
མདོག་དཀར་པོ་ནི་བོད་རིགས་ཀྱི་རིག་གནས་དང་འཚོ་བའི་ཕྱོགས་གང་སར་
ཁྱབ་ཆེ་བ་མ་ཟད། རྟེན་འབྲེལ་དང་ལྷག་བསམ་རྣམ་པར་དག་པ་མཚོན་ཆེད་
ཀྱི་ཁ་དོག་ཅིག་ཡིན། །
གསུམ་པ། ཁ་བཏགས་སམ་མཇལ་དར་འབུལ་ལུགས་སྐོར།
སྤྱི་ཚོགས་ཀྱི་དཔལ་འབྱོར་གོང་དུ་འཕེལ་བ་དང་། གྲལ་རིམ་དང་རིམ་
གྲས། གོ་གནས་སོགས་མི་དང་མིའི་བར་གྱི་འབྲེལ་བ་སྣ་མང་རྙོག་འཛིང་ཅན་
• 44 •



བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་གྱི་སྐོར་རགས་ཙམ་གླེང་བ།
དུ་གྱུར་བ་དང་སྦྲགས་མཇལ་དར་འབུལ་ལུགས་ཐད་ལའང་དབྱེ་བ་འདྲ་མིན་སྣ་
ཚོགས་བྱུང་བ་འདི་ལྟར་ཏེ།
༡. བླ་མ་ལ་མཇལ་དར་ཇི་ལྟར་འབུལ་དགོས་པའི་སྐོར།
བོད་ནི་སངས་རྒྱས་ཆོས་ལུགས་དར་ཁྱབ་ཆེ་བ་དང༌། ལོ་ངོ་སྟོང་ཕྲག་
རིང་ཆོས་སྲིད་གཉིས་ལྡན་གྱི་ལམ་ལུགས་སུ་གནས་སྟབས་བླ་མ་ནི་དད་ལྡན་སྐྱེ་
བོ་ཀུན་གྱི་མགོན་སྐྱབས་ལྟ་བུར་མངོན། དེར་བརྟེན་བླ་མ་ཆེ་འབྲིང་ཆུང་གསུམ་
དང༌། ལྷག་པར་དུ་བླ་མ་ཆེ་ཁག་ལ་མཇལ་དར་འབུལ་སྐབས་ཁྲི་ལྕོག་སྟེང་ངམ་
ཕྱག་ཏུ་འབུལ་དགོས་པ་ལས་མགུལ་དུ་སྒྲོན་སྲོལ་རྩ་བ་ནས་མེད། གལ་སྲིད་ད་
ལྟའང་གོམས་སྲོལ་དེ་རིགས་ལས་ལྡོག་སྟེ་དཔོན་རིགས་ཆེ་ཁག་གིས་བླ་མ་ཆེ་ཁག་
དང་མཇལ་འཕྲད་གནང་སྟེ་ཕན་ཚུན་མཇལ་དར་འབུལ་སྐབས་ ཐད་ ཀར་བླ་
མའི་མགུལ་དུ་སྒྲོན་ན་བཞད་གད་སློང་བའི་རྒྱུར་འགྲོ་ངེས་རེད། །
༢. དཔོན་རིགས་ཁག་ལ་མཇལ་དར་ཇི་ལྟར་འབུལ་དགོས་པའི་སྐོར།
བོད་ཀྱི་ད་ ལྟའི་སྤྱི་ཚོགས་ནི་ བཀས་ བཀོད་ རྒྱུད་འཛིན་ཞིང་བྲན་ལམ་
ལུགས་ལས་འཕོ་འགྱུར་བྱུང་བ་ཞིག་ཡིན་ཞིང་། སྤྱི་ཚོགས་རྙིང་པའི་ནང་དུ་
གྲལ་རིམ་གྱི་དབྱེ་བ་མང་བས་དམའ་རིམ་གྱི་མཐོ་རིམ་ལ་མཇལ་དར་འབུལ་
སྐབས་གསོལ་ལྕོག་སྟེང་དུ་འབུལ་བའམ་ཕྱག་ཏུ་འབུལ་བ་ལས་མགུལ་དུ་སྒྲོན་
སྲོལ་མེད། ལྷག་པར་དུ་འབངས་མི་སེར་གྱིས་དཔོན་རིགས་ཁག་ལ་མཇལ་དར་
འབུལ་སྐབས་སྤྱི་བཏང་གསོལ་ལྕོག་སྟེང་དུ་བཞག་དགོས་པ་ལས་ཕྱག་ཏུ་འབུལ་
ནའང་མི་འགྲིག དེ་བཞིན་ད་ལྟའང་ལམ་ལུགས་རྙིང་པའི་ཤུགས་རྐྱེན་གཏིང་
ཟབ་པས་དབུ་ཁྲིད་ཆེ་ཁག་ལ་མཇལ་དར་འབུལ་སྐབས་ཕྱག་ཏུ་འབུལ་བ་ལས་
མགུལ་དུ་སྒྲོན་མི་ཆོག་པའི་སྲོལ་དེ་ཁྱབ་ཆེ་བར་མངོན།
༣. གྲོགས་པོ་སྤུན་མཆེད་དབར་མཇལ་དར་ཇི་ལྟར་སྒྲོན་དགོས་པའི་
• 45 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
སྐོར།
གོང་དུ་སྨོས་པ་ལྟར། ཁ་བཏགས་ནི་བོད་རིགས་ཀྱི་འཚོ་བའི་ནང་དུ་རྒྱ་
ཁྱབ་ཏུ་བེད་སྤྱོད་གཏོང་བ་ཞིག་ཡིན་ལ། ཁ་བཏགས་འབུལ་སྟངས་ཐད་རིམ་
གྲས་ཀྱི་དབྱེ་བའང་མངོན་གསལ་དོད་པོ་ཡོད། འོན་ཀྱང་གྲོགས་པོ་སྤུན་མཆེད་
དང་དགའ་ཉེ་བློ་དཀར་གཙོ་བོ་རྒན་གཞོན་གྱི་ལ་རྒྱ་བཟུང་སྟེ་འབུལ་དགོས་
ཤིང༌། སྤྱིར་ན་གཞོན་པས་རྒན་པར་ཕྱག་ཏུ་འབུལ་དགོས་པ་དང༌། རྒན་པས་
གཞོན་པར་མགུལ་དུ་སྒྲོན་སྲོལ་ཡོད། བྱེ་བྲག་ཏུ་སྤུན་མཆེད་དང་དགའ་ཉེ་བློ་
དཀར་རྒན་གཞོན་བར་ཕན་ཚུན་མགུལ་དུ་སྒྲོན་རེས་དང་ཕྱག་ཏུ་འབུལ་རེས་
གང་བྱས་ཀྱང་མི་འགྲིགས་པ་ཅི་ཡང་མེད། འོན་ཀྱང་ཕྱོགས་ཐོན་སྐབས་མགུལ་
དུ་སྒྲོན་དགོས་པ་དང༌། ཕྱོགས་ནས་ཚུལ་ཕེབས་སྐབས་འཚམ་དར་ཞེས་ཕྱག་ཏུ་
འབུལ་དགོས། དེ་བཞིན་གཉེན་སྒྲིག་སྐབས་ངེས་པར་དུ་མཇལ་དར་མགུ་དུ་
སྒྲོན་དགོས་པ་ལས་ཕྱག་ཏུ་ཕུལ་ན་མི་འགྲིགས་པ་ཞིག་རེད། །
༤. གོང་ནས་དམའ་རིམ་ལ་མཇལ་དར་གཡོགས་ཚུལ་སྐོར།
ཁ་བཏགས་ནི་བོད་ཀྱི་གནའ་སྲོལ་བཟང་པོ་ཞིག་ཡིན་ཡང༌། དེར་གྲལ་
རིམ་གྱི་ཤུགས་རྐྱེན་གང་འཚམ་ཐེབས་ཡོད་པས། རིམ་པ་གོང་མས་གཤམ་རིམ་
ལ་ཁ་བཏགས་སྐེ་ལ་གཡོགས་པ་ལས་ལག་ཏུ་འབུལ་སྲོལ་མེད། དེའི་ཐད་ད་
ལྟའང་བླ་མ་དང་དཔོན་རིགས་ཆེ་གྲས་ཀྱིས་གཤམ་འོག་གི་མི་སྣར་ཁ་བཏགས་སྐེ་
ལ་གཡོགས་པ་ལས་ལག་ཏུ་འབུལ་ན་མི་འགྲིགས་ལྟ་བུར་མངོན། །
༩. གནའ་བོའི་ཡར་དར་དང་དེང་ཀྱི་མར་དར་སྐོར། །
ཁ་བཏགས་འབུལ་ལུགས་ ཐད་སྤྱིར་ན་དབྱེ་བ་མང་ཞིང་། འོན་ཀྱང་
གནའ་བོའི་ལུགས་སུ་ཁ་བཏགས་འབུལ་སྐབས་ཡར་དར་ཞེས་མདུན་ནས་རྒྱབ་
ཏུ་ཡར་སྒྲོན་དགོས་ཤིང་། གོམས་སྲོལ་དེ་རིགས་ད་ལྟའང་ནག་ཆུ་ས་ཁུལ་གྱི་
• 46 •



བོད་ཀྱི་གནའ་རབས་ཀྱི་ཡུལ་སྲོལ་བཟང་པོ་ཁ་བཏགས་སམ་མཇལ་དར་གྱི་སྐོར་རགས་ཙམ་གླེང་བ།
-
བོན་ལུགས་པ་རྣམས་ཀྱི་ཁྲོད་དུ་ཁྱབ་གདལ་ཤུགས་ཆེ་བ་མ་ཟད། གཞིས་རྩེ་ས་
ཁུལ་དུའང་ཁ་བཏགས་སྒྲོན་སྐབས་ཡར་དར་ཞེས་པའི་གོམས་སྲོལ་དེ་ད་བར་
གནས་ཡོད་པ་དངོས་སུ་མཐོང་རྒྱུ་ཡོད། དེ་ནས་ལོ་རྒྱུས་འཕེལ་རྒྱས་འགྲོ་བ་
དང་དུས་མཚུངས་ཕན་ཚུན་ཁ་བཏགས་སྒྲོན་པའི་གོམས་སྲོལ་དེ་ཤུགས་ཆེར་
ཕྱིན་ཏེ་ཁ་བཏགས་མང་པོ་སྒྲོན་སྐབས་གནའ་བོའི་ཡར་དར་ཞེས་པའི་སྒྲོན་སྲོལ་
དེ་ཧ་ཅང་སྟབས་མི་བདེ་བས་རིམ་བཞིན་དེང་ཀྱི་མར་དར་ཞེས་པའི་སྒྲོན་ལུགས་
དེ་ད་ལྟ་བོད་ཀྱི་ཡུལ་སྡེ་མང་ཆེ་བར་ཁྱབ་གདལ་དུ་སོང་ཡོད། །
མདོར་ན། བོད་ཀྱི་ཁ་བཏགས་དེ་ནི་བོད་རང་གི་གནའ་བོའི་ཡུལ་སྲོལ་
བཟང་པོ་ཞིག་ཡིན་ལ། སྤྱི་ཚོགས་གོང་དུ་འཕེལ་བ་དང་སྦྲགས་ཐོག་མར་དཀར་
རྟགས་དང་། དེ་ནས་རིམ་བཞིན་བལ་དར་དང་། ཟུབ་ཤེ། ཕྱེད་གཉིས་། ཨ་
འདྲ། ཨ་ཤེ། ནང་མཛོད་བཅས་ཁ་བཏགས་ཀྱི་རྣམ་གྲངས་མང་ཙམ་དར་བ་
མ་ཟད། ཁ་བཏགས་སྒྲོན་སྟངས་ཀྱི་ཐད་ལའང་གོང་རིམ་ལ་འབུལ་བ་དང༌།
འདྲ་མཉམ་ལ་སྒྲོན་པའམ་འབུལ་བ། གཤམ་རིམ་ལ་གཡོགས་པ་སོགས་མཐོ་
དམན་གྱི་དབྱེ་བ་མང་ཙམ་དབྱེ་སྲོལ་ཡོད། ད་ལྟ་བོད་རིགས་ཀྱི་འཚོ་བའི་ནང་
ཁ་བཏགས་ནི་ལེགས་ཉེས་སྐྱིད་སྡུག་གི་བྱེད་སྒོའི་སྐབས་མེད་དུ་མི་རུང་བ་ཞིག་
ཏུ་གྱུར་བ་བཅས་སོ། ། ། །
• 47 •



བོན་གྱི་བསྟན་པ་དར་རྒུད་ཇི་ལྟར་བྱུང་
བའི་སྐོར་མདོར་ཙམ་བརྗོད་པ།
རང་ཅག་ཁ་བ་ཅན་གྱི་ཐུན་མོང་མ་ཡིན་པའི་གདོད་མའི་ཆོས་ལུགས་ཏེ་
བོན་ལུགས་དེ་ཇི་ལྟར་བྱུང་བ་དང༌། འཕེལ་བ། མཐར་ཉམས་རྒུད་དུ་ཕྱིན་
པའི་སྐོར་མདོར་ཙམ་བརྗོད་པ།
དེ་ཡང་ཐོག་མར་གདོད་མའི་ཆོས་ལུགས་དེར་བོན་ཞེས་འབོད་པ་དང་།
བོན་གྱི་ཐ་སྙད་འདིའི་གོ་དོན་དངོས་གང་ཡིན་གསལ་པོར་རྟོགས་དགོས་པ་ནི་ཧ་
ཅང་གལ་ཆེ་བ་ཞིག་རེད་སྙམ། དེང་སྐབས་ཕྱི་ནང་གི་མཁས་དབང་འགའ་ཞིག་
གིས་བོན་ཞེས་པའི་ཐ་སྙད་འདིའི་གོ་དོན་སྐོར་གཟིགས་ཚུལ་མི་འདྲ་བ་གསུངས་
ཞིང་། མཁས་དབང་ལ་ལས་བོན་ཞེས་པའི་ཐ་སྙད་འདིའི་གོ་དོན་ད་ལྟ་རྟོགས་
དཀའ་བ་ཡིན། ཕལ་ཆེར་སྔགས་ཀྱི་ནང་ལྷ་ལ་གསོལ་བ་འདེབས་པའི་དོན་ཞིག་
མིན་ནམ་གསུངས། ཡང་མཁས་དབང་ལ་ལས་བོན་ཞེས་པའི་ཐ་སྙད་དེ་བརྡ་
རྙིང་ནང་བཟླ་བའམ་འདོན་པའི་དོན་ཡིན་ པས་གདོད་མའི་ཆོས་ལུགས་པས་
རྟག་ཏུ་སྔགས་བཟླ་བས་དེར་བོན་པོ་ཞེས་འབོད་གསུངས། ལྟ་ཚུལ་དེ་གཉིས་ཀྱི་
ཐོག་ནས་བོན་ཞེས་པའི་གོ་དོན་དང་། གདོད་མའི་ཆོས་ལུགས་དེར་བོན་ཞེས་
འབོད་པའི་རྒྱུ་མཚན་གསལ་པོ་རྟོགས་མི་ཐུབ། འོན་ཀྱང་བོན་དཔེ་ཁྱུང་པོ་རྒོད་
ཚང་གི་ལོ་རྒྱུས་ལས། བོན་ཞེས་པ་ནི་སྟོང་པ་མ་ཡིན་པའི་དོན་ཡིན་གསུངས།
དེར་བརྟེན་གདོད་མའི་ཆོས་ལུགས་པས་རང་ཉིད་ཀྱི་ཆོས་ལུགས་དེ་སྟོང་པ་མ་
• 48 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
ཡིན་པ་ཁྱད་དུ་འཕགས་པ་དང་གཞན་དང་མི་འདྲ་བའི་ནང་དོན་ཕུན་སུམ་
ཚོགས་པ་ཡོད་ཅེས་གདོད་མའི་ཆོས་ལུགས་དེ་ལ་བོན་ལུགས་ཞེས་འབོད། དེ་
བཞིན་རང་ཅག་གིས་གསལ་པོ་རྟོགས་གསལ་ལ་ས་ཐོག་ཏུ་མྱུ་གུ་སྐྱེ་བའི་རྒྱུ་ལ་ས་
བོན་ཞེས་འབོད། དེའི་ཕྱིར་ཁ་བ་ཅན་གྱི་ཡུལ་དུ་མི་ལོ་སྟོང་ཕྲག་དུ་མའི་སྔོན་
རོལ་དུ་དར་བའི་གདོད་མའི་ཆོས་ལུགས་འདི་ཆོས་ལུགས་ཀྱི་མྱུ་གུ་འཕེལ་བའི་རྒྱུ་
ལྟ་བུའམ་ཆོས་ལུགས་ གཞན་ལས་ཁྱད་དུ་འཕགས་ པའི་ནང་དོན་ཡོད་ སྟབས་
བོན་ཞེས་འབོད་པ་ནི་གསལ་པོར་རྟོགས་ཐུབ། བོན་ནི་བོད་རང་གི་ཐུན་མོང་
མ་ཡིན་པའི་ཆོས་ལུགས་ཤིག་ཡིན་ནམ། ཡང་ན་ཡུལ་ཕྱོགས་གཞན་ནས་བོད་ལ་
དར་བ་ཞིག་ཡིན་ནམ། གནད་དོན་དེའི་ཐད་ད་ལྟ་ཕྱི་རྒྱལ་གྱི་རིག་བྱེད་པ་དང་།
དེ ར་ལད་མོ་བྱེད་མཁས་པ་འགའ་ཞིག་གིས་བོད་དུ་དར་བའི་བོན་ལུགས་ལ་བོན་
གྱི་ཐ་སྙད་ཡོད་པ་ཙམ་གྱིས་ངོ་བོ་གཅིག་ཏུ་བརྩིས་ནས་དབྱེ་བ་མི་ཕྱེ་བར་ཚིག་
ཐག་བཅད་དེ་བོན་ནི་ས་མན་ ( ས་མན་ཞེས་པ་ནི་ཐུང་ཀུ་སིའི་སྐད་དུ་གར་མ་
ཞེས་པའི་དོན་ཡིན་) ཆོས་ལུགས་ལས་བྱུང་བ་ཉག་ གཅིག་ ཏུ་ བཤད་པ་དེ་ནི་
དངོས་དོན་དང་མི་མཐུན་ཞིང༌། གང་ལགས་ཞེ་ན། བོན་གྱི་ཐ་སྙད་ཡོད་པ་
ཙམ་གྱིས་ཚང་མ་ངོ་བོ་གཅིག་པ་ཡིན་པའི་ཁྱབ་པ་མེད། བོད་དུ་དར་བའི་བོན་
ལ་གྲུབ་མཐའ་མི་འདྲ་བ་མང་པོ་ཡོད། བོན་གྱི་གྲུབ་མཐའ་འབྱུང་ཚུལ་ལས།
བོད་དུ་དར་བའི་བོན་ལ་ རྡོལ་བོན་དང༌། འཁྱར་བོན། བསྒྱུར་བོན་ གསུམ་
ཡོད་ཅེས་ པ་འདི་ནི་དངོས་དོན་དང་མཐུན་པ་ཞིག་ཡིན། དེས་ བོན་ལུགས་
འཕེལ་རྒྱས་འགྲོ་བའི་དུས་རིམ་ཁག་གསུམ་ཡང་མཚོན་ཐུབ། ཆོས་ལུགས་གང་
ཞིག་ཡིན་རུང་ དེའི་ བྱུང་ ཚུལ་ དང༌། འཕེལ་ རྒྱས། ཉམས་ རྒུད་ དུ་ འགྲོ་ བ་
བཅས་ནི་སྤྱི་ཚོགས་དཔལ་འབྱོར་གྱི་འཕེལ་ཚུལ་དང༌། དཔལ་འབྱོར་གྱི་འབྲེལ་
བས་ཐག་གཅོད་བྱས་པ་ཞིག་ཡིན། མི་ལོ་བཞི་སྟོང་ལྔ་བརྒྱ་ལྷག་ཙམ་གྱི་སྔ་རོལ་
• 49 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དུ་ཁ་བ་ཅན་གྱི་ཡུལ་འདི་སྤྱི་ཚོགས་འཕེལ་རྒྱས་ཀྱི་དུས་རིམ་དང་པོ་སྟེ་བསྐལ་བ་
ཡ་ཐོག་གི་དུས་སུ་གནས་ཤིང་། དུས་དེར་གདོད་མའི་ཆོས་ལུགས་ཤིག་དར་
ཡོད་པ་ནི་ཆབ་མདོ་ཁ་རུབ་ནས་ཐོན་པའི་གནའ་རྫས་མང་པོའི་ཐོག་ནས་ར་
འཕྲོད་གསལ་པོ་བྱུང་ཡོད། །
སྤྱིར་ན་བོན་གྱི་བསྟན་པ་ཇི་ལྟར་དར་བའི་སྐོར་ལ་སྤྱི་ལོའི་སྔོན་གྱི་དུས་
རབས་དྲུག་པའི་སྐབས་སུ་ཞང་ཞུང་འོལ་མོ་ལུང་རིང་སུ་ཡབ་ཕྱ་ཡེ་ཁྱབ་དང་
ཡུམ་མུ་ཟ་འོད་ལྡན་གྱི་སྲས་སུ་གཤེན་རབ་མི་བོ་ཆེ་འཁྲུངས། གཤེན་ནི་གདུང་
རྒྱུད་ཀྱི་མིང་ཡིན། སྲིད་མདོས་ལས། གཤེན་རབ་མི་བོ་ཆེ། སྐུ་མདངས་དུང་
ཟླ་འདྲ། འཛུམ་མདངས་མེ་རེ་རེ། སྐུ་ལྟོས་རི་ལས་བརྗིད། མུ་ཐིང་རལ་པ་ནི།
མུ་འོད་ཕྱུགས་སེ་ཕྱུགས། སྐུ་ལ་ཅི་གསོལ་ན། རྒོད་ཐལ་ལྷམས་སེ་ལྷམ་ཞེས་
གསུངས་པ་ལྟར། སྟོན་པ་འདི་ནི་བཞིན་གྱི་དཀྱིལ་འཁོར་མཛེས་པ། དགའ་
སྤྲོའི་ཉམས་བཟང་ལྡན་པ། སྐུ་སྟོབས་རི་ལྟར་ཆེ་བ་སྐྱེ་བོ་གཞན་དང་མི་འདྲ་བ་
ཞིག་ཡོད། དེས་རིག་པའི་གནས་ལ་སྦྱང་པ་མཐར་ཕྱིན་མཛད། དཀའ་བ་དུ་
མ་ལས་རྣམ་པར་རྒྱལ་ཏེ་ཞང་ཞུང་དུ་བོན་གྱི་བསྟན་པའི་སྲོལ་གཏོད། དེ་ནས་
རིམ་བཞིན་སྟོན་པ་གཤེན་རབ་བོད་ཡུལ་དུ་བོན་གྱི་བསྟན་པ་སྤེལ་བར་བྱོན།
བོད་ཀྱི་བོན་རྣམས་ལ་ལྷ་གསོལ་བ། འདྲེ་དཀར་བ། ཡུག་ཕུད་བའི་ལུང་ཕོག་
ཅེས་པ་འདི་བོན་གྱི་ལོ་རྒྱུས་ཀུན་ཏུ་གྲགས་ཆེ་གསུངས་པ་ལྟར། གཤེན་རབ་མི་
བོ་ཆེའི་ལུང་ཕོག་པའི་བོད་ཀྱི་བོན་རྣམས་ལའང་སྟོན་པ་ཡུལ་དབུས་སུ་མ་བྱོན་
གོང་དུ་བོན་གྱི་ཐད་སྙད་དང་གཏོ་ཐབས་འབའ་ཞིག་ཡོད་པའི་ཕྱིར། ཡང་སྟོན་
པ་གཤེན་རབ་ཀྱི་འཁྲུངས་ཡུལ་སྐོར་ལ། ཕྱིས་རིག་བྱེད་པ་ལ་ལས་གཤེན་རབ་
མི་བོ་ཆེ་ སྟག་གཟིག་འོལ་མོ་ལུང་རིང་སུ་འཁྲུངས་གསུངས། འོན་ཀྱང་མདོ་
འདུས་ཞེས་པ་སོགས་ལས། གཤེན་ཡུལ་འོལ་མོ་ལུང་རིང་ནི། དཔག་ཚད་ལྔ་
· 50 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
བཅུ་ཆུ་ཞེང་མཉམ། གླིང་བཞི་རི་རབ་ཚུལ་དུ་གྲུབ། འཛམ་བུ་སྨིག་ཤད་ཤང་
གི་ཆ། རི་བོ་གངས་ཅན་ཏི་སིའི་དྲུང་། མཚོ་ནི་མ་བམ་གཡུ་མཚོའི་འགྲམ། ཆུ་
བོ་ཆེན་པོ་བཞི་འདུས་མགོ སྤོས་རི་ངད་ལྡན་ཉེ་བའི་ས་ཞེས་འཁོད་པ་ལྟར་ན།
དེའི་འཁྲུངས་ཡུལ་ཞང་ཞུང་ཡུལ་དུ་ཡིན་པ་སྨོས་མི་དགོས། འོ་ན། ཕྱིས་བོན་
ལུགས་པ་མང་པོས་ཀྱང༌སྟག་གཟིག་འོལ་མོ་ལུང་རིང་ཞེས་ བོན་ཁུངས་ སྟག་
གཟིག་ཏུ་བཤད་པ་འདི་ཅི་ཡིན་ཞེ་ན། དེ་ནི་སངས་རྒྱས་ཆོས་ལུགས་དེའང་རྒྱ་
གར་འཕགས་པའི་ཡུལ་དུ་ཁུངས་བཅོལ་ཞིང་། བོད་རང་གི་དཔེ་ཆར་བོད་མ་
ཞེས་མཐོང་ཆུང་བྱེད་པའི་ཕྱོགས་རེ་བའི་ལྟ་བ་འཛིན་སྟབས་བོན་པོས་ཀྱང་བོན་
གྱི་བྱུང་ཁུངས་དེ་སྟག་གཟིག་ལ་བཅོལ་ན་ཁུངས་བཙན་པ་དང་ཁྱད་དུ་འཕགས་
པར་མངོན་ཞེས་མཁས་དབང་ནམ་མཁའི་ནོར་བུས་གསུངས་པ་དེར་རྒྱུ་མཚན་
ངེས་ཅན་ཞིག་འདུག་སྙམ། ཞང་ཞུང་ནི་བོད་ཀྱི་རྒྱལ་ཕྲན་སིལ་མའམ་རུས་རྒྱུད་
སྡེ་ཁག་བཅུ་གཉིས་ཀྱི་བྱེ་བྲག་གཅིག་ཡིན། དེའི་ས་ཁོངས་ནི་སྟོད་མངའ་རིས་
ཀྱི་ལྷོ་བརྒྱུད་དང་ནག་ཆུའི་ས་ཆ་ཁག་གཅིག་ཚུད་ཡོད། མདོར་ན། སྟོན་པ་
གཤེན་རབ་མི་བོ་ཆེའི་ དུས་ སུ་ བོད་ནི་རུས་རྒྱུད་སྤྱི་ཚོགས་ཀྱི་དུས་ སྐབས་ སུ་
གནས་པས་ཐོན་སྐྱེད་ནུས་ཤུགས་དང་ཚན་རིག་རིག་གནས་ཀྱི་ཤེས་བྱ་ཧ་ཅང་
དམན་པས་ རང་ འབྱུང་ ཁམས་ ཀྱི་ ངང་ཚུལ་མཐའ་དག་རྟོགས་མི་ཐུབ་པར་
ཐམས་ཅད་ལྷ་འདྲེའི་མཛད་སྤྱོད་ལྟ་བུར་མངོན། དུས་དེར་བོན་པོས་མར་འདྲེ་
སྲིན་གནོན་པ་དང་། ཡར་རྒན་གྱི་ལྷ་མཆོད་པ། བར་ཁྱིམ་གྱི་ཐབས་འདོན་པ་
གསུམ་ཙམ་ལས། བོན་གཞུང་ནི་དར་མེད་ཅེས་ཡོངས་སུ་གྲགས། དེ་ནས་སྤྱི་
ཚོགས་ཉིན་བཞིན་གོང་དུ་འཕེལ་བའི་དགོས་མཁོ་དང་མཐུན་ཆེད་བོན་ཡང་
འཐུས་སྒོ་ཚང་དུ་ཕྱིན་པ་མ་ཟད། བོན་ལུགས་ དར་ ཁྱབ་ཆེས་ཆེར་ཕྱིན་ཏེ་
གཡུང་དྲུང་བོན་པོ་རྣམས་ཀྱི་ལྟ་བ་ལྟར་ན། གངས་ཅན་ཡུལ་དེར་ཐོག་མར་
·51 •



་..
་
：：
་
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བོན་གྱི་ཡུལ་ཞེས་གྲགས་པ་ལ་རྗེས་སུ་བོད་ཀྱི་ཡུལ་ཞེས་ཟུར་ཆག་པ་ཡིན་ཞེས་
ཟེར། དུས་དེར་བོན་ལུགས་པའི་དབང་ཤུགས་ཉིན་བཞིན་ཤུགས་ཆེར་ཕྱིན་པ་
དང་། སྤྱི་ལོའི་སྔོན་གྱི་དུས་རབས་བཞི་པ་ཙམ་དུ་བོད་ཀྱི་རྒྱལ་ཕྲན་སིལ་མའམ་
རུས་རྒྱུད་སྡེ་ཁག་བཅུ་གཉིས་རྣམས་རིམ་བཞིན་གཅིག་འོག་གཅིག་ཏུ་འདུས་
ནས་བོད་འདི་ སྤྱི་ཚོགས་འཕེལ་རྒྱས་ཀྱི་དུས་རིམ་གཉིས་པ་ སྟེ་བྲན་གཡོག་སྤྱི་
ཚོགས་སུ་སླེབས། སྤྱི་ལོའི་ སྔོན་གྱི་ལོ་126 ( ཡང་ལ་ལས་ སྤྱི་ལོའི་སྔོན་ གྱི་ལོ་
414ཡིན་ཟེར་)བོད་ཀྱི་བཙན་པོའི་ཐོག་མ་འོ་ལྡེ་པུ་རྒྱལ་ལམ་གཉའ་ཁྲི་བཙན་
པོ་སྲིད་ཁྲིར་མངའ་གསོལ། བཙན་པོ་འདི་ཇི་ལྟར་བྱོན་པའི་སྐོར་ལ་བཤད་ཚུལ་
ཆེས་མང་ཞིང༌། སྐུ་མཁར་ཡུམ་བུ་ལྷ་ཁང་གི་དཀར་ཆག་འབྲིང་བ་དང་སྤོ་བོ་
ཆོས་འབྱུང་སོགས་ཚད་ལྡན་ཡིག་རིགས་ཁག་ལ་གཞིགས་ན། ཁ་བ་ཅན་གྱི་ཤར་
བརྒྱུད་སྤོ་བོའི་ཡུལ་ན་ཡུམ་བྱ་མོ་བཙུན་ཞེས་བྱ་བར་བུ་སྤུན་དགུ་འཁྲུངས་པའི་
ཆུང་མཐའ་དེར་ ཨུ་བེ་ར་ཞེས་འབོད། འདི་ནི་གཟུགས་བཟང་ལ་ བཞིན་ གྱི་
དཀྱིལ་འཁོར་ལེགས་པ་དང༌། ཕྱག་སོར་དྲ་བ་བཞིན་འབྲེལ་བ། མཐུ་སྟོབས་
ནུས་རྩལ་ཁྱད་དུ་འཕགས་པ་ཞིག་ཡོད། དེ་དང་བུ་སྤུན་གཞན་རྣམས་མི་མཐུན་
པར་སྤོ་བོའི་ཡུལ་ནས་ལྷོ་ཕྱོགས་ཡར་ལུང་དུ་མཐར་བསྐྲད། ཨུ་བེ་ར་འཁོར་
དང་བཅས་པ་བཙན་ཐང་སྒོ་བཞིར་བྱོན་སྐབས་བོན་པོ་སོགས་ཡོན་ཏན་ཅན་
བཅུ་གཉིས་ཀྱིས་མཐོང་སྟེ་དངངས་སྐྲག་དང་དགའ་སྤྲོ་ཅིག་ཅར་དུ་འཆར་ནས་
གུས་བཀུར་ཚད་མེད་བྱས་ཏེ་རང་ཅག་བོད་ཀྱི་རྗེ་གནང་བར་ཞུས་པས་དེས་ཀྱང་
ཞལ་བཞེས་མཛད་སྟབས་སྐྱེ་བོ་བཞི་ཡི་གཉའ་བར་ཁྲི་བྱས་ཏེ་གདན་དྲངས་པས་
མཚན་དུའང་གཉའ་ཁྲི་བཙན་པོ་ཞེས་ཐོབ། འོན་ཀྱང་གྲགས་པ་བོན་ལུགས་ཀྱི་
ལྟ་བ་ལྟར་ན། བཙན་པོ་འདི་ནི་གནམ་རིམ་པ་བཅུ་གསུམ་གྱི་སྟེང་ནས་རྨུ་ཐག་
རྨུ་སྐས་ལས་བྱོན་པས་ལྷ་ཡི་རིགས་རྒྱུད་ཡིན་ཟེར། ཨུ་བེ་ར་ཡར་ལུང་བཙན་
• 52 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
ཐང་སྒོ་བཞིར་བྱོན་ སྐབས་ ཅོག་ ལ་ བོན་ དང་། ཞང་ཞུང་བོན། ཚེ་ མི་བོན་
སོགས་མི་ཡོན་ཏན་ཅན་བཅུ་གཉིས་ཀྱིས་མཇལ་ཚུལ་དང༌། བོན་པོས་བཙན་པོ་
འདི་ལྷ་ཡི་རྒྱུད་པ་ཡིན་ལུགས་བརྗོད་པ་སོགས་ནི་སྟེས་དབང་གིས་བྱུང་བ་རྩ་བ་
ནས་མ་ཡིན། གནས་ཚུལ་དེ་དག་གི་ཐོག་ནས་སྐབས་དེར་བོན་པོ་དབང་ཤུགས་
ཧ་ཅང་ཆེ་བས་ཨུ་བེ་ར་འདི་ཉིད་བོན་པོའི་ཁེ་ཕན་གྱི་ཚབ་བྱེད་མི་སྣར་སྲིད་ཁྲིར་
མངའ་གསོལ་བ་གསལ་པོར་རྟོགས་ཐུབ། དུས་དེར་བོན་པོས་བཙན་པོའི་སྲིད་
དབང་ལ་བརྟེན་ནས་བོན་ལུགས་དར་ཁྱབ་གཏོང་བ་ཙམ་མ་ཟད། བོན་གྱིས་
སྲིད་ཀྱི་ཁ་ལོ་བསྒྱུར་ཐབས་བྱས། བཙན་པོས་ཀྱང་བོན་པོའི་དབང་ཤུགས་ལ་
བརྟེན་ནས་རང་ཉིད་ཀྱི་སྲིད་དབང་སྲ་བརྟན་གཏོང་ཐབས་མཛད་དེ་སྲིད་དང༌
བོད་གཉིས་ཕན་ཚུན་གཅིག་ཕན་གཅིག་གྲོགས་སུ་གྱུར། བོན་གྱི་ལོ་རྒྱུས་ལས།
གཉན་ཁྲི་བཙན་པོའི་དུས་སུ་བོན་དར། གྲི་གུམ་བཙན་པོས་བོན་བསྣུབས། སྤུ་
དེ་གུང་རྒྱལ་གྱི་དུས་སུ་བོན་དར། ཁྲི་སྲོང་ལྡེ་བཙན་གྱི་དུས་སུ་བོན་བསྣུབས་
ཟེར་བ་ལྟར། བོན་གཞུང་འགའ་ཞིག་ཏུ་རྒྱལ་པོ་གཉའ་ཁྲི་བཙན་པོའི་དུས་སུ་
རྒྱུའི་བོན་ཤེས་པ་ཅན་བཅུ་གཉིས་དར་བ་སྟེ། མགོན་ཤེས་ལྷ་བོན་དང་གཡང་
ཤེས་ཕྱ་བོན། འགྲོ་ཤེས་གླུད་གཏོང་། འདུར་ཤེས་སྲིད་གཤེན། གཙང་ཤེས་
སེལ་འདེབས། སྒྲོལ་ཤེས་ལྟ་བོན། ཕན་ཤེས་སྨན་དཔྱད། སྐོས་ ཤེས་རྩིས་
མཁན། སྨྲ་ཤེས་གཏོ་དགུ། ལྡིང་ཤེས་ཤ་བ། འཕྱར་ཤེས་ཇུ་ཐིག འགྲོ་ཤེས་
འཕྲུལ་བོན་བཅས་སོ། དེ་དག་གིས་ལྷ་ཡར་གསོལ་བའི་མགོན་བྱེད་པ་དང༌།
གཡང་ཚུར་བཀུག་སྟེ་ནོར་ཕྱུགས་འཕེལ་བ། དགྲ་བགེགས་ཀྱི་འཚེ་བ་སེལ་བ།
ནད་གསོ་བས་ཚེ་ཡི་བར་ཆད་སེལ་བ་སོགས་གཏོ་ཐབས་མང་དུ་བྱས་ཏེ་བོན་གྱི་
བསྟན་པ་གོང་དུ་སྤེལ། གཡུང་དྲུང་བོན་ལ་བསྟན་པ་སྔ་དར་དང་། བར་དར།
ཕྱི་དར་གསུམ་བྱུང་བ་ལས་གཉའ་ཁྲི་བཙན་པོའི་སྐུ་དུས་སུ་བོན་གྱི་བསྟན་པ་སྔ་
•53 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
མ
དར་གྱི་དུས་ཡིན། རྒྱལ་མཆོག་ལྔ་པ་ཆེན་པོས་མཛད་པའི་དེབ་ཐེར་དཔྱིད་ཀྱི་
རྒྱལ་མོའི་གླུ་དབྱངས་དང༌། འགོས་ལོ་གཞོན་ནུ་དཔལ་གྱིས་བརྩམས་པའི་དེབ་
ཐེར་སྔོན་པོ་སོགས་ཚད་ལྡན་དེབ་ཐེར་ཁག་ནང་གཉའ་ཁྲི་བཙན་པོ་ནས་ལྷ་ཐོ་
ཐོ་རི་སྙན་ཤལ་བར་གདུང་རབས་ཉེར་བདུན་གྱི་རིང་ཆབ་སྲིད་སྒྲུང་དང་ལྡེའུ་
བོན་གྱིས་བསྐྱངས་ཞེས་འཁོད། བཙན་པོ་འདིའི་སྐུ་དུས་སུ་བོད་ཀྱི་ཆབ་སྲིད་
དང་། དཔལ་འབྱོར། རིག་གནས་སོགས་འཕེལ་རྒྱས་ངེས་ཅན་བྱུང་བ་སྟེ་
མཁར་ལ་སྔ་བ་ཡུམ་བུ་ལྷ་ཁང་དང་། ཡུལ་ལ་སྔ་བ་ཡར་ལུང་སོག་ཁ། གྲོང་ལ་
སྔ་བ་འཕྱིང་བ་སྟག་རྩེ་ཞེས་ཡོངས་ཁྱབ་ཏུ་གྲགས་པ་ལྟར་གངས་ཅན་ཡུལ་གྱི་ཕོ་
བྲང་གི་ཐོག་མ་ཡུམ་བུ་ལྷ་ཁང་བཞེངས། ཡང་དེབ་ཐེར་འགའ་ཞིག་ནང་ཡུམ་
བུ་ལྷ་ཁང་དེ་བོད་ཀྱི་ཁང་པའི་ཐོག་མ་ཡིན་གསུངས་པ་དེ་ནི་མི་འགྲིགས། དེང་
སྐབས་ས་འོག་ནས་ཐོན་པའི་དངོས་པོ་མང་པོའི་ཐོག་ནས་མི་ལོ་བཞི་སྟོང་ལྔ་
བརྒྱའི་སྔོན་རོལ་དུ་གངས་ཅན་གྱི་ཡུལ་ན་ཁང་པ་ཡོད་པ་ཙམ་མ་ཟད། ཨར་
ལས་ལག་རྩལ་གྱི་ཆུ་ཚད་ངེས་ཅན་ཡོད་པ་གསལ་པོ་རྟོགས་ཐུབ། ཚེ་མི་གཤེན་
གྱི་རྨ་རྒྱལ་གྱིས་བོན་བསྒྱུར། སུམ་པའི་བོན་པོ་ཨ་ཡོང་གིས་རྒྱལ་བ་བཏུལ་ཞེས་
པ་ལྟར། སྐབས་དེར་སྟོད་ཞང་ཞུང་གི་ཡུལ་ནས་གཡུང་དྲུང་བོན་གྱི་བསྟན་པ་
དེ་གངས་ཅན་གྱི་ཡུལ་དབུས་སུ་དར་ཁྱབ་ཤུགས་ཆེན་ཕྱིན་པ་དང་འབྲེལ་བོན་
ལུགས་པ་དབང་ཤུགས་ཀྱང་ཇེ་ཆེར་ཕྱིན་ཏེ་སྲིད་ཀྱི་ཁ་ལོ་བསྒྱུར། འོན་ཀྱང་
མཁས་ དབང་ ལ་ ལས་ སངས་ རྒྱས་ ཆོས་ ལུགས་ བོད་ དུ་ མ་ དར་ གོང་ སྐུ་ བོན་
བཙུགས་པའི་སྲོལ་དར་རུང༌། དེ་དག་ནི་ཆོས་ཀྱི་བྱེད་སྒོ་སྤེལ་མཁན་ཙམ་ཡིན་
པ་ལས་བོན་དང་སྲིད་ཟུང་དུ་འབྲེལ་ མེད་ ཅེས་ཚིག་ཐག་བཅད་དེ་ གསུངས།
གནད་དོན་དེའི་ ཐད་ རང༌ ཅག་ གིས་ ཚད་ ལྡན་ཡིག་ རིགས་ ནང་ བཀོད་ པའི་
དངོས་ཡོད་གནས་ཚུལ་དེ་དག་ཕན་ཚུན་འབྲེལ་བ་བྱས་ཏེ་བརྟག་ཞིབ་ནན་ཏན་
·54 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
བྱེད་དགོས་པ་དཔེར་ན། བོན་པོས་གཉའ་ཁྲི་བཙན་པོ་ནི་གནམ་རིམ་པ་བཅུ་
གསུམ་གྱི་སྟེང་ནས་རྨུ་ཐག་རྨུ་སྐས་ལས་བྱོན་པས་ལྷ་ཡི་རིགས་རྒྱུད་ཡིན་ལུགས་
བརྗོད་པ་དང༌། ཡར་ལུང་བཙན་ཐང་སྒོ་བཞིར་ཕེབས་འཕྲལ་ ཅོག་ལ་བོན་
དང༌། ཞང་ཞུང་བོན། ཚེ་ མི་ བོན་ སོགས་ ཡོན་ ཏན་ ཅན་ མི་ བཅུ་གཉིས་ལ་
མཇལ་བ། སྐུ་གཤེན་(སྐུ་བོན་ཡང་ཟེར་）ཏེ་མདུན་ན་འདོན་བཙུགས་པའི་
སྲོལ་དར་བ། སུམ་པའི་བོན་པོ་ཨ་ཡོང་གིས་རྒྱལ་བ་(གཉའ་ཁྲི་བཙན་པོ་)
བཏུལ་བ། དེ་བཞིན་གཉའ་ཁྲི་བཙན་པོ་ནས་ལྷ་ཐོ་ཐོ་རི་སྙན་ཤལ་བར་གདུང་
རབས་ཉེར་བདུན་རིང་ཆབ་སྲིད་སྒྲུང་དང་ལྡེའུ་བོན་གསུམ་གྱིས་བསྐྱངས་ཟེར་
བ་སོགས་ལོ་རྒྱུས་ཀྱི་དོན་དངོས་དེ་རྣམས་ཀྱི་ཐོག་ནས་རང༌ཅག་རྣམས་ཀྱིས་
གསལ་པོར་རྟོགས་ཐུབ་པར་གཉན་ཁྲི་བཙན་པོ་ནི་བོན་གྱིས་གདན་དྲངས་ཏེ་
སྲིད་ཁྲིར་མངའ་གསོལ་བ་དང་། ཆོས་ལུགས་བྱེད་སྒོའི་རྣམ་པར་བརྟེན་ནས་
སྲིད་དབང་ཁ་ལོ་བསྒྱུར་ཆེད་སྐུ་གཤེན་བཙུགས་པའི་སྲོལ་གཏོད་པ། བཙན་པོ་
དེ་ཡིས་ཡུལ་དབུས་སུ་བོན་ལུགས་དར་ཁྱབ་གཏོང་བ་སོགས་བོན་པོ་རྣམས་ཀྱི་ཁེ་
དབང་ལ་ ཕན་ པའི་བྱ་བ་མང་པོ་མཛད་ཀྱང་བོན་ལུགས་ པའི་དམིགས་ ཡུལ་
བསྒྲུབ་དཀའ་བས་སྲིད་ཀྱི་ཁ་ལོ་ཡོངས་སུ་བསྒྱུར་ཐུབ་ཆེད་མཐར་བོན་པོ་ཨ་ཡོང་
སོགས་ཀྱིས་བཙན་པོ་བཀྲོངས། མདོར་ན། བཙན་པོ་འདི་ཡི་དུས་སུ་བོན་
ལུགས་དར་ཁྱབ་ཤུགས་ཆེན་ཕྱིན་སྟབས་བོན་གྱི་བསྟན་པ་སྔ་དར་གྱི་དུས་སྐབས་
སུ་གྲགས།
དེ་ནས་གནམ་གྱི་ཁྲི་བདུན་གྱི་བྱེ་བྲག་ཏུ་གྱུར་བ་སྲིབ་ཁྲི་བཙན་པོ་དང་
བཙུན་མོ་ཀླུ་སྲིང་མེར་ལྕམ་གྱི་སྲས་གྲི་གུམ་བཙན་པོའི་དུས་སུ་བོན་པོ་དབང་
ཤུགས་ཧ་ཅང་ཆེ་བས་རྒྱལ་པོ་དང་སྐུ་གཤེན་དབར་འགལ་བ་བྱུང་སྟེ། རྒྱལ་
པོའི་ཞལ་ནས་ཡུལ་འདིར་ངའི་རྒྱལ་སྲིད་དང་། ཁྱོད་ཀྱི་བོན་སྲིད་གཉིས་ མི་
•55 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཤོང་བས་ལྷའི་བོན་སྒོ་བཞི་དང༌། དེ་བཏོན་པའི་གེ་ཁོད་ཐིས་ཕྲེང་དང་། གཙོ་
གྱིམ་དབུ་ལན་ཚ་གཉིས་བདག་གི་སྐུ་སྲུང་དུ་བཞག་འཚལ། ཕྱི་མ་རྣམས་བོད་
རུ་བཞི་ལས་འདས་ པར་ གཤེགས་ ཤིག་ གསུངས། བློན་ལི་ བཙན་ ཞེར་ན་རེ།
བོན་བོ་མགོ་མཐོ་ན་རྗེ་ཡི་མངའ་ཐང་ཁྱེར་ཞེས་སོགས་བརྗོད་ནས་རྒྱལ་བློན་དང་
བོན་དབར་གྱི་འགལ་བ་ཛ་དྲག་དང་། རྣོ་ངར་ཅན་དུ་གྱུར་བས་བཙན་པོས་
དྲག་ཤུགས་ལ་བརྟེན་ནས་བོན་གྱིས་བསྟན་པ་བསྣུབས། དེར་བརྟེན་བློན་ལོ་
ངམ་(བོན་བློན་ཞིག་རེད།)གྱིས་དམག་སྣེ་ཁྲིད་དེ་རྒྱལ་པོ་གྲི་གུམ་བཙན་པོ་དང་
དམག་འ ཐབ། རྒྱལ་པོས་དབུ་ལ་དར་ནག་གི་ལ་ཐོད་བཅིངས་དཔྲལ་བར་མེ་
ལོང་བཏགས་ཏེ་དམག་ཏུ་བྱོན་པས་བོན་བློན་ལོ་ངམ་གྱིས་རྒྱལ་པོའི་དཔྲལ་བར་
མདའ་འཕངས་ནས་བཀྲོང་། དུས་དེར་གྲི་གུམ་བཙན་པོ་ཡི་སྲས་རྣམས་ཡུལ་
ཕྱོགས་གཞན་དུ་བྲོས་ཏེ་གཅེན་པོ་ཤ་ཁྲིས་ཀོང་པོའི་རྗེ་བོ་མཛད། འབྲིང་བ་བྱ་
ཁྲིས་སྤོ་བོའི་མངའ་ཐང་མཛད། ཆུང་བ་ཉ་ཁྲིས་ཉང་པོའི་རྗེ་མཛད་ཟེར་བ་
ལྟར་སྲས་དེ་རྣམས་ཀྱིས་ས་ཆ་ཁག་གཅིག་བཙན་པོར་བཟུང་སྟེ་ཡབ་རྒྱལ་པོའི་
དགྲ་ཤ་ལེན་པའི་ཐབས་སྣ་ཚོགས་བྱས། ལོ་ངམ་གྱིས་རྒྱལ་ས་བཟུང་ནས་ནམ་
ཞིག་སོང་ཙམ་ན་བློན་རུ་ལས་སྐྱེས་(དེ་དང་གྲི་གུམ་བཙན་པོའི་སྲས་རྣམས་ཡུམ་
གཅིག་ཡིན）ཀྱིས་དམག་ཁྲིད་ཏེ་བོན་བློན་ལོ་ངམ་དང་དེའི་འཁོར་ཕོ་བརྒྱ་མོ་
བརྒྱ་རྣམས་དུས་གཅིག་ཏུ་བཀྲོངས་ཏེ་རྒྱལ་ས་ཚུར་བླངས། དེས་གྲི་གུམ་བཙན་
པོའི་སྲས་རྣམས་འཚོལ་བར་ཕྱིན་པས་ལྷ་སྲས་རྒན་གཞོན་གཉིས་གཤེགས་ཟིན།
སྤོ་བོའི་ཡུལ་ནས་སྲས་འབྲིང་བ་བྱ་ཁྲི་ཡར་གདན་དྲངས་ཏེ་སྲིད་ཁྲིར་མངའ་
གསོལ་བ་དང་། མཚན་ལའང་པུ་དེ་གུང་རྒྱལ་(འདི་ནི་བུ་དེ་གུང་ལས་རྒྱལ་བ་
ཤོག་ཟེར་བ་དེ་སྐད་ཟུར་ཆག་པ་ཞིག་རེད་) ཞེས་བཏགས། དེ་ཡི་བློན་པོ་རུས་
ལས་སྐྱེས་ཀྱིས་མཛད། སྐབས་དེར་ཁ་བ་ཅན་གྱི་ལྷོ་བརྒྱུད་ཡུལ་དུ་ཞིང་ལས་
• 56 .



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
དར་ཁྱབ་ཆེས་ཆེར་ཕྱིན་ཏེ་སྤང་བརྐོས་ནས་ཞིང་ཁ་བཟོ་བ་དང་། ཕུ་ཆུ་མདའ་
ལ་འདྲེན་པ་། གཏེར་རྡོ་བཞུར་ནས་གསེར་དངུལ་ཟངས་ལྕགས་སོགས་འདོན་
པའི་རིག་པ་རྙེད་པ་སོགས་ཀྱིས་བོད་ཀྱི་དཔལ་འབྱོར་གོང་དུ་འཕེལ་བ་དང་།
བོན་གྱི་བསྟན་པ་དར་འཕེལ་འགྲོ་བ་ལའང་དངོས་པོའི་རྨང་གཞི་གང་ལེགས་
བྱུང་། ཆོས་འབྱུང་མཁས་པའི་དགའ་སྟོན་ལས། མ་འོངས་སྔགས་དང་འདུལ་
བ་འབྱུང་བའི་ལྟས། གནམ་བོན་གཤེན་པོ་ཆེ་དང་བོན་གཞུང་དར་ཞེས་གྲགས་
པ་ལྟར། པུ་དེ་གུང་རྒྱལ་གྱི་དུས་སུ་བོན་གྱི་བསྟན་པ་རྒྱ་ཆེར་འཕེལ་བའི་ རྒྱུ་
མཚན་བཞན་ཞིག་ནི་རྒྱལ་པོ་དེས་ཡབ་རྗེ་གྲི་གུམ་བཙན་པོས་དྲག་ཤུགས་ལ་
བརྟེན་ནས་བོན་གྱི་བསྟན་པ་བསྣུབས་པས་མཐར་བོན་པོ་སྟོབས་ཤུགས་ཆེ་བས་
ཡབ་རྒྱལ་པོ་བཀྲོངས་པའི་ལོ་རྒྱུས་ཀྱི་བསླབ་བྱ་དེ་བླངས་ནས་བོན་ལུགས་པར་
རྒྱབ་སྐྱོར་མཛད་པའི་ཐབས་ཇུས་གསར་པ་ཞིག་བཟུང་སྟེ་གཡུང་དྲུང་བོན་གྱི་
བསྟན་པ་གོང་དུ་སྤེལ། ཁྱུང་པོ་རྒོད་ཚང་གི་ལོ་རྒྱུས་ལས། གྲི་གུམ་བཙན་པོས་
བོན་བསྣུབས་པའི་ རྗེས་ སུ་ དེའི་སྲས་ པུ་དེ་གུང༌རྒྱལ་གྱིས་ ལྷ་ ཁྱུང་ རྒྱལ་ དང་།
དམུ་ཁྱུང་རྒྱལ་གཉིས་བོན་གྱི་བསྟན་པ་སྤེལ་བ་ལ། བོད་ཡུལ་དུ་གདན་དྲངས་
ནས་ཐེག་པ་རིམ་པ་དགུའི་བོན་དང་། འཕྲ་མོ་བཅུ་གཉིས་ཀྱི་འབུམ་སྡེ་དང་
གསང་སྔགས་ཟབ་མོ་མང་དུ་སྤེལ་ནས་བོད་དང་ཞང་ཞུང་གཉིས་ཀ་ལ་བཀའ་
དྲིན་ཆེ་པོ་ཞེས་གསུངས་པ་ལྟར་དུས་དེར་ཁམས་ཆེན་པོ་བརྒྱད་ལ་སོགས་བོན་གྱི་
བསྟན་བཅོས་དུ་མ་ཞང་ཞུང་ནས་བོད་དུ་བསྒྱུར། ཚལ་པའི་དེབ་དམར་ལས་
བོན་ལ་རིགས་དགུ་རུ་དབྱེ་བ་སྟེ། རྒྱུ་ཡི་བོན་ལ་རིགས་བཞི་དང་། འབྲས་བུའི་
བོན་ལ་རིགས་ལྔ་བཅས་སོ། འབྲས་བུའི་བོན་རིགས་ལྔས་གཡུང་དྲུང་ཐེག་པ་བླ་
ན་མེད་པ་ལ་ཞུགས་པ་སྟེ། བདེ་འགྲོ་མཐོ་རིས་ཀྱི་ལུས་འཐོབ་པར་འདོད། རྒྱུ་
ཡི་བོན་བཞི་རིགས་ཡོད་པ་སྟེ་སྣང་གཤེན་བལ་ཐོད་ཅན་དང༌། འཕྲུལ་གཤེན་
• 57 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བལ་ཚོན་ཅན། ཕྱ་གཤེན་ཇུ་ཐིག་ཅན། དུར་གཤེན་མཚོན་ཆ་ཅན་བཅས་སོ།
དེ་ནི་དང་པོ་སྣང་གཤེན་བལ་ཐོད་ཅན་གྱིས་ཕྱུ་དང་གཡང་འགུགས། ལྷ་དང་
སྨན་གསོལ། དགེ་དང་དཔལ་བསྐྱེད་དེ་མི་ནོར་འཕེལ་བར་བྱེད། གཉིས་པ།
འཕྲུལ་གཤེན་བལ་མཚོན་ཅན་གྱིས་མདོས་དང་ཡས་གཏོང་། སྲིད་དང་རྟེན་
འཛུགས་འཕྲལ་ཕུགས་ཀྱི་འགལ་རྐྱེན་ཐམས་ཅད་སེལ་བར་བྱེད། གསུམ་པ་ཕྱ་
གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ།
ཟག་བཅས་ ཀྱི་ མངོན་ཤེས་འཆད། བཞི་ པ་ དུར་གཤེན་མཚོན་ཆ་ ཅན་གྱིས་
གསོན་གྱི་གེགས་སེལ། གཤིན་གྱི་དུར་འདེབས། ཆུང་གི་སྲིད་གནོན། གནམ་
གྱི་རྒྱུ་སྐར་ལྟ། ས་ཡི་ འདྲེ་བཏུལ་ བ་ སོགས་བྱེད། བོན་གྱི་ ལྷ་ བསངས་དང་།
མདོས་ཆོག ཡས་གླུད། གཡང་ཆོག གཤེད་དུར་བླ་བསླུ། སྲི་བཟློག སྨན་
དཔྱད་རྩིས་མོ་ལ་སོགས་བོན་དང་སངས་རྒྱས་ཆོས་ལུགས་གཉིས་ཀའི་ཐུན་མོང་
གི་བྱེད་ཐབས་སུ་བསྒྱུར་ནས་ད་བར་མང་ཚོགས་ཀྱི་ཁྲོད་དུ་ཁྱབ་གདལ་ཧ་ཅང་
ཆེ་བ་ཞིག་ཡིན། དེ་བཞིན་བོན་གྱི་ལྟ་བ་དང༌། གཞུང་བཅས་ཀྱི་སྐོར་བོན་གྱི་
གྲུབ་མཐའ་འབྱུང་ཚུལ་ལས། ལྟ་བ་སྟོན་པའི་གཞུང་ལས་རྫོགས་པ་རིན་ཆེན་
གསེར་གྱི་འཕྲེང་བ། རྩ་འགྲིལ་རླུང་གི་སྤུ་གྲི། མན་ངག་འཁོར་ལོ་འོད་གསལ་
སོགས་དང༌། སྒོམ་ པའི་ གཞུང༌ ཁུར་ པོ་ རང་ འགྱུར། ཐིག་ ལེ་ དགུ་ སྐོར།
གསེར་ཐིག་ལུས་སེམས་ཉམས་མྱོང་། སེམས་ལུང་ཡེ་ཁྲིད་དཀར་པོ་སོགས་དང་
སྤྱོད་པའི་སྐོར་ལ། ཁམས་བརྒྱད་གཏན་ལ་ཕབ་པའི་འབུམ། ཡེ་གཤེན་བཀོད་
པ་དོན་གྱི་འབུམ། གཡུང་དྲུང་ས་བཅུ་ལམ་གྱི་འབུམ། རྣམ་དག་ཚུལ་ཁྲིམས་
འདུལ་བའི་འབུམ། དགེ་རྒྱས་ཚོགས་ཆེན་རྫོགས་པའི་འབུམ། གཞན་ཡང་
ནད་འབུམ་ནག་པོ། ཚེ་འབུམ་ཁྲ་བོ། སྨན་འབུམ་དཀར་པོ། གཏོ་འབུམ་
ནག་པོ་སོགས་དང༌། འཕྲིན་ལས་ཀྱི་སྐོར་ལ། གཏོ་ཐབས་སུམ་བརྒྱ་དྲུག་ཅུ།
·58.



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
དཔྱད་ཐབས་བརྒྱད་ཁྲི་བཞི་སྟོང་། གྱེར་སྒོམ་བཞི། སྐད་ཅོང་བརྒྱད། ཤི་
ཐབས་སུམ་བརྒྱ་དྲུག་ཅུ། འདུན་ཐབས་བརྒྱད་ཅུ་རྩ་གཅིག་སོགས་ལ་ཆབ་ནག་
སྲིད་པ་རྒྱུ་ཡི་བོན་ཟེར། དེ་ བཞིན་ ཕྱ་ གཤེན་དང༌། སྣང་གཤེན། འཕྲུལ་
གཤེན། སྲིད་གཤེན་ཏེ་རྒྱུ་ཡི་ཐེག་པ་བཞི་དང་དགེ་བསྙེན་དང༌། ཨ་དཀར་
དྲང་སྲོང་། ཡེ་གཤེན་ཏེ་འབྲས་བུའི་ཐེག་པ་བཞི། ཁྱད་པར་ཆེན་པོའི་ཐེག་པ་
དང་བཅས་ཐེག་པ་རིམ་པ་དགུ མཛད་པ་བཅུ་གཉིས་སོགས་ལྟ་བ་དང་གཞུང་
རྒྱས་པར་གསུངས་ཤིང་། དེ་བཞིན་རྒྱལ་རབས་གསལ་བའི་མེ་ལོང་སོགས་རྒྱལ་
རབས་དེབ་ཐེར་ཁག་ནང་གདུང་རབས་བརྒྱད་པ་གྲི་གུམ་བཙན་པོ་འདས་རྗེས་
དེའི་དུར་མཆོད་བོད་ཀྱི་བོན་པོས་བྱེད་མི་ ཤེས་ སྟབས་ཁ་ཆེ་དང༌། འབྲུ་ ཤ།
ཞང་ཞུང་བཅས་ནས་བོན་པོ་མི་གསུམ་གདན་དྲངས་ནས་མི་གཅིག་གི་གེ་གོང་
ཁྱུང་དང༌། མེ་ལྷ་བསྒྲུབས་ཏེ་རྔ་ལ་བཞོན་ནས་ནམ་ མཁའ་ལ་འགྲོ་བ་དང་།
གཏར་བ་ལེན་པ། བྱ་སྒྲོས་ལྕགས་གཅོད་པ་སོགས་ཀྱི་ནུས་པ་བཏོན། གཅིག་
གིས་ཇུ་ཏིག་དང་། ལྷ་བཀའ་དང་། སོག་དམར་ལ་སོགས་པ་མོ་བཏབ་ནས་
ལེགས་ཉེས་གཏན་ལ་ཕབ། གཅིག་གི་གཤིན་པོ་དུར་བ་དང་། གྲི་འདུལ་བ་ལ་
སོགས་པ་ཤེད་ཀྱི་བྱེ་བྲག་རྣམས་ཤེས་ཟེར། ཡང་དེ་བས་གལ་ཆེ་བ་ཞིག་ལ་རྒྱ་
ནག་ཆོས་འབྱུང་དང་བོན་གྱི་ཆོས་འབྱུང་སོགས་ནང་བོན་སྟོན་ལའོ་ཅུན་ཞེས་
འཁོད་པར་གཞིགས་ན་ལོ་ཉིས་སྟོང་ཙམ་གྱི་སྔ་རོལ་དུ་རྒྱ་བོད་མི་རིགས་དབར་
ཆོས་དང་རིག་གནས་ཀྱི་འབྲེལ་བ་ཡོད་པ་ནི་མཚོན་ཐུབ། ལའོ་ཅུན་ནམ་ལོའོ་
ཙེ་ཞེས་པའི་རིག་བྱེད་པ་འདི་ནི་མི་ལོ་ཉིས་སྟོང་ལྔ་བརྒྱ་ཙམ་གྱི་དུས་སུ་མ་ཧཱ་ཙི་
ཎའི་ཡུལ་གྱི་ཏའོ་ཅའོ་ཞེས་པ་གདོད་མའི་ཆོས་ལུགས་འདི་ཡི་སྟོན་པ་ཡིན། དེ་
ནི་བདག་ཅག་གི་སྟོན་པ་བཅོམ་ལྡན་འདས་དང་། བོན་སྟོན་གཤེན་རབ་མི་བོ་
ཆེ་དང་དུས་ རབས་ གཅིག་ ཏུ་བྱུང་བ་ཞིག་རེད། དེ་སྔ་ གཡུང་ དྲུང༌ བོན་ གྱི་
• 59 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གདན་ས་ར་ལ་གཡུང་དྲུང་གླིང་དུའང་མ་ཧཱ་ཙི་ནའི་ཡུལ་ནས་བསྒྱུར་པའི་བོན་
གྱི་དཔེ་རིགས་མང་པོ་དངོས་སུ་མཇལ་རྒྱུ་ཡོད། མདོར་ན། པུ་དེ་གུང་རྒྱལ་གྱི་
སྐུ་དུས་སུ་གཡུང་དྲུང་བོན་གྱི་བསྟན་པ་སླར་ཡང་དར་བ་སྟེ་བོན་གྱི་བསྟན་པ་
བར་དར་གྱི་སྐབས་ཡིན། དུས་འདིར་སྟག་གཟིག་དང༌། ཞང་ཞུང་། མ་ཧཱ་ཙི་
ཎའི་སོགས་ཀྱི་གདོད་མའི་ཆོས་ལུགས་ཀྱི་ལྟ་བ་དང་གཞུང་མང་པོ་བོད་ཀྱི་ཡུལ་
དབུས་གྱུར། རྒྱལ་པོ་དེ་ཡི་སྐུ་དུས་སུ་བོན་གཞུང་དར་ཞེས་པ་ནི་གདོད་མའི་
བོན་ལུགས་གོང་དུ་འཕེལ་ནས་ལྷ་མཆོད་དང་འདྲེ་མཆོད་སོགས་སྤྱིར་བཏང་གི་
གཏོ་ཐབས་བྱེད་ཤེས་པ་ཙམ་མ་ཟད། མཐའ་བཞིའི་རྒྱལ་ཁབ་དང་ས་གནས་ཀྱི་
གདོད་མའི་ཆོས་ལུགས་ཀྱི་ལེགས་ཆ་བླངས་ཏེ་བོན་གཞུང་ཆ་ཚང་བ་བརྩམས།
དེ་ནས་བཟུང་མཐའ་བཞིའི་ཡུལ་ཕྱོགས་གཞན་གྱི་གདོད་མའི་ཆོས་ལུགས་ཀྱི་
གཞུང་དང་ལྟ་བ་བོད་དུ་འཁྱར་ནས་བོན་དང་འདྲེས་པ་དེ་རིགས་ལ་ཕྱིས་སུ་
འཁྱར་བོན་ཞེས་འབོད།
དེ་ནས་གདུང་རབས་ཉེར་བདུན་པ་ལྷ་ཐོ་ཐོ་རི་སྙན་ཤལ་གྱི་སྐུ་དུས་སུ་
བོད་ཀྱི་ཆབ་སྲིད་དང༌། དཔལ་འབྱོར། རིག་གནས་སོགས་གོང་དུ་འཕེལ་བ་
དང༌། ལྷག་པར་དུ་བོད་ཀྱི་རིག་གནས་ཆེ་བ་ལྔའི་བྱེ་བྲག་ཏུ་གྱུར་བ་གསོ་བ་རིག་
པ་གོང་དུ་འཕེལ། སངས་རྒྱས་བསྟན་པའི་དབུ་བརྙེས། དེ་ཡང་བོད་ཆུ་སྤྲུལ་
(སྤྱི་ལོ་333)ལོར་སངས་རྒྱས་ཆོས་ལུགས་བོད་དུ་དར། སྐབས་དེར་སྤང་སྐོང་
ཕྱག་རྒྱ་དང་ མདོ་ སྡེ་ ཟ་མ་ ཏོག ཡིད་དུ་འོང་ བའི་ གླེགས་ བམ་རྣམ་ གཉིས།
གསེར་གྱི་མཆོད་རྟེན་མུ་དྲའི་ཕྱག་རྒྱ། ཙིན་ ཏ་ མ་ཎིའི་ རྐོས་ ཕོར་རྣམ་དྲུག་
སོགས་སྐུ་གསུང་ཐུགས་ཀྱི་རྟེན་རྣམས་པཎྜི་ཏ་བློ་སེམས་འཚོ་དང་ལོ་ཙཱ་བ་ལི་ཐེ་
སི་རྣམ་གཉིས་ཀྱི་བསྣམས་ཏེ་བོད་ལ་ཕེབས། འོན་ཀྱང་སྐབས་དེར་གངས་ཅན་
ཡུལ་དུ་བོན་གྱི་བསྟན་པ་དར་ཁྱབ་ཆེ་བས་སངས་རྒྱས་ཆོས་ལུགས་ཁྱབ་སྤེལ་
• 60 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ། །
གཏོང་བར་འགོག་རྐྱེན་མང་ཙམ་འཕྲད། ཆོས་འབྱུང་མཁས་པའི་དགའ་སྟོན་
ལས་བོན་པོ་རྣམས་གནམ་ལ་དགའ་བས་དེ་དག་ གནམ་ ནས་ བབས་ སོ་ཞེས་
གྲགས་གསུངས་པ་ལྟར་ལྷ་ཐོ་ཐོ་རི་སྙན་ཤལ་དང་ཆོས་བློན་རྣམས་ཀྱིས་སྐུ་གསུང་
ཐུགས་ཀྱི་རྟེན་དེ་དག་ཡུམ་བུ་ལྷ་ཁང་དུ་གདན་དྲངས་ཏེ་གསང་བའི་སྒོ་ནས་
མཆོད་པ་རྒྱ་ཆེར་མཛད། གཉན་པོ་གསང་བ་ཞེས་མཚན་གསོལ། གཉའ་ཁྲི་
བཙན་པོ་ནས་ལྷ་ཐོ་ཐོ་རི་སྙན་ཤལ་བར་ཆབ་སྲིད་བོན་གྱིས་བསྐྱངས་ཟེར་བ་
ལྟར། བཙན་པོ་འདི་ཡི་སྐུ་དུས་སུ་སངས་རྒྱས་བསྟན་པའི་དབུ་བརྙེས་པ་འདི་
ནི་སྟེས་དབང་གིས་བྱུང་བ་ཞིག་མ་ཡིན། འདི་ནི་སྟེང་གི་བཀོད་བྱེ་བྲག་ཏུ་གྱུར་
བ་བོན་ལུགས་ཀྱིས་སྐབས་དེའི་རྨང་གཞི་དཔལ་འབྱོར་དང་མི་མཐུན་ སྟབས་
དབང་བསྒྱུར་གྲལ་རིམ་གྱིས་ཐབས་ལམ་གཞན་ཞིག་འཚལ་བ་སྟེ་འཕགས་ཡུལ་
ནས་སངས་རྒྱས་ ཆོས་ལུགས་ བོད་དུ་སྤེལ། དེ་ནས་ བོན་ལུགས་ པའི་ དབང་
བསྒྱུར་གྱི་གནས་བབས་དེར་གཡོ་འགུལ་ཐེབས་འགོ་ཚུགས། །
དེ་ནས་མེ་གླང༌(སྤྱི་ལོ་617)ལོར་ཁྲི་སྲོང་བཙན་ནམ་ཆོས་རྒྱལ་སྲོང་
བཙན་སྒམ་པོ་སྐུ་བལྟམས། དགུང་ལོ་བཅུ་གསུམ་ལ་སྲིད་ཁྲིར་མངའ་གསོལ།
དེའི་ཡབ་གནམ་རི་སྲོང་བཙན་གྱི་སྐུ་དུས་ནས་བཟུང་མཐའ་བཞིའི་རྒྱལ་ཕྲན་
མང་པོ་དབང་དུ་འདུས། དབང་བསྒྱུར་གྲལ་རིམ་ནང་ཁུལ་དུ་འགལ་བ་ཇེ་ཆེར་
ཕྱིན་ཏེ་ཞང་ཞུང་དང་། ཀོང་པོ། དྭགས་པོ། ཉང་པོ་སོགས་ནས་ངོ་ལོག་སྟེ་
དམག་འཁྲུག་ལངས། སྲོང་བཙན་སྒམ་པོས་ཕྱི་ནང་གི་དགྲ་བོ་གདུག་པ་ཅན་
ལས་རྣམ་པར་རྒྱལ་ཏེ་བོད་གཅིག་གྱུར་གྱི་རླབས་ཆེན་བྱ་བཞག་ལེགས་བསྒྲུབ་
ཡོང་ཆེད་ཆབ་སྲིད་དང་། དམག་དོན། དཔལ་འབྱོར་ སོགས་ཀྱི་ཐད་བྱེད་
ཐབས་གསར་པ་མང་དུ་སྤེལ། ལྷག་པར་དུ་བོད་ལྕགས་གླང༌(སྤྱི་ལོ་643)ལོར་
རྒྱ་བཟའ་ཀོང་ཇོ་མཚོ་ཡི་པདྨ་བོད་དུ་གདན་དྲངས་པ་དང༌། བོད་ས་ཕག་(སྤྱི་
• 61 •



，
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ལོ་631ལོར་) བལ་བཟའ་ཁྲི་བཙུན་བོད་དུ་ཕེབས། སྐབས་དེར་ཐང་ཁྲའོ་ནི་
ཤེས་རིག་དར་ཞིང༌། སྟོབས་འབྱོར་ལྡན་པའི་རྒྱལ་ཁབ་ཅིག་ཡིན་ལ། གོང་མ་
ཧན་མིང་ཏེ་ཡུང་ཕིང་ཁྲི་ལོ་བཅུ་པ་(སྤྱི་ལོ་67)ལོར་སངས་རྒྱས་ཆོས་ལུགས་མ་
ཧཱ་ཙི་ཎའི་ཡུལ་དུ་དར་ནས་ལོ་ལྔ་བརྒྱ་ལྷག་ཙམ་རིང་དར་ཁྱབ་ཤུགས་ཆེན་ཕྱིན་
པ་དང་། བལ་ ཡུལ་ ནི་ སྟོན་ པ་ བཅོམ་ ལྡན་ འདས་ ཀྱི་ འཁྲུངས་ ཡུལ་ དང་།
སངས་རྒྱས་བསྟན་པ་ཐོག་མར་དར་བའི་རྒྱལ་ཁབ་ཀྱི་གྲས་ཤིག་ཡིན་སྟབས་ཀོང་
ཇོ་རྣམ་གཉིས་བོད་དུ་ཕེབས་སྐབས་སྐུ་སྐལ་དུའང་རྟེན་གཙོ་ཇོ་བོ་མི་སྐྱོད་རྡོ་རྗེ་
དང་ཇོ་བོ་ཤཱཀྱ་མུ་ནེ་གདན་དྲངས། མཐའ་འདུལ་ཡང་འདུལ་གྱི་གཙུག་ལག་
ཁང་བཅུ་གཉིས་དང༌། ར་ས་འཕྲུལ་སྣང་། རྒྱ་སྟག་ར་མོ་ཆེ་སོགས་སངས་རྒྱས་
བསྟན་པའི་གཙུག་ལག་ཁང་བརྒྱ་ལྷག་ཙམ་བཞེངས། , མ་ཧཱ་ཙི་ཎའི་ཧ་ཤང་མ་
ཧཱ་དེ་ཝ་ཚེ་དང་། རྒྱ་གར་གྱི་སློབ་བློན་ཀུ་ས་ར། བྲམ་ཟེ་ཤང་དཀར། ཁ་ཆེ་ཏ་
ནུ། བལ་པོ་ཤྲཱི་ལ་མཉྫ་ལ་སོགས་པ་མཐའ་བཞིའི་རྒྱལ་ཁབ་ཀྱི་མཁས་པ་མང་པོ་
བོད་དུ་གདན་དྲངས་ཏེ་ལོ་ཙཱ་བ་ཐོན་མི་སམ་བྷོ་ཊ་དང༌། དྷརྨ་ཀོཥ། ལྷ་ལུང་
དཔལ་རྡོ་རྗེ་སོགས་ཀྱིས་འདུས་བ་རིན་པོ་ཆེ་ཏོག་གི་གཟུངས། ཟླ་བ་སྒྲོན་མེ།
དཀོན་མཆོག་སྤྲིན་སོགས་མདོ་རྒྱུད་མང་པོ་བསྒྱུར། དུས་དེར་ཕྱི་ནང་གི་རྒྱུ་རྐྱེན་
མང་པོའི་དབང་གིས་སྲོང་བཙན་སྒམ་པོ་དང་ཐོན་མི་སམ་བྷོ་ཊ་སོགས་རྒྱལ་བློན་
གཙོ་བོ་རྣམས་ཀྱིས་སངས་རྒྱས་ཆོས་ལུགས་ལ་དད་གུས་དང་རྒྱབ་སྐྱོར་མཐའ་
གཅིག་ཏུ་གནང་བས་བོན་ལུགས་པའི་དབང་ཤུགས་ཇེ་ཞན་དུ་འགྲོ་འགོ་ཚུགས།
སངས་རྒྱས་ཆོས་ལུགས་པས་བརྩམས་པའི་བོན་གྱི་ཆོས་འབྱུང་ཁག་ནང་བོན་པོ་
རྣམས་ཀྱིས་ལོ་ལྟར་སེམས་ ཅན་སྟོང་ཕྲག་མང་པོ་བསད་དེ་དམར་མཆོད་ཕུལ་
བས་ཆོས་རྒྱལ་སྲོང་བཙན་སྒམ་པོས་བོན་ཆོས་བྱེད་མི་ཆོག་པའི་བཀའ་ཕབ་ཅེས་
འཁོད་པ་དང༌། དེང་སྐབས་ཕྱི་ནང་གི་མཁས་པ་ལ་ལས་ཀྱང་སྟབས་བདེའི་སྒོ་
•62.



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
ནས་བོན་ལུགས་ལ་ཤ་མའི་རིང་ལུགས་པ་ཞེས་འབོད། བོན་གྱི་སྟོན་པ་གཤེན་
རབ་ལ། གཤེན་ཞེས་པའི་རུས་མིང་ཡོད་པ་དེའང་ཤ་མའི་རིང་ལུགས་ཀྱི་འབྱུང་
ཁུངས་ཡིན་ཟེར་བ་མ་ཟད། བོན་ལུགས་པས་མི་བཟུང་ནས་བསད་དེ་དམར་
མཆོད་ཕུལ་བ་ སོགས་ ཐོས་པ་ཙམ་གྱིས་དངངས་སྐྲག་སྐྱེས་དགོས་པའི་གཏམ་
འཆལ་མང་ཙམ་གསུངས། བོན་ལུགས་པའི་ནང་དམར་མཆོད་དང་ དབང་
མཆོད་( སེམས་ཅན་གྱི་མིག་བཏོན་པ་དང༌། སྣ་བཅད་དེ་མཆོད་པ་བྱེད་པ་)
སོགས་སེམས་ ཅན་བསད་དེ་ཁྲག་གི་མཆོད་པ་ཕུལ་སྲོལ་ཡོད་རུང༌། བོན་པོ་
ཡིན་ཕྱིན་དམར་མཆོད་བྱེད་མཁན་ཡིན་པའི་ཁྱབ་པ་མེད། གཉའ་ཁྲིའི་སྐབས་
སུ་དར་བའི་བོན་ཤེས་པ་ཅན་བཅུ་གཉིས་ཀྱིས་ཀྱང་ཡར་ལྷ་གསོལ་བའི་མགོན་
བྱེད་པ་དང་། གཡང་ཚུར་བཀུག་སྟེ་ནོར་ཕྱུགས་འཕེལ་བ། དགྲ་བགེགས་ཀྱི་
འཚེ་བ་སེལ་བ། ནད་གསོ་བས་ཚེ་ཡི་བར་ཆད་སེལ་བ་སོགས་བྱེད་པ་དང་། དེ་
བཞིན་པུ་དེ་གུང་རྒྱལ་གྱི་དུས་སུའང་བོན་རྣམས་ཀྱི་ཕྱུ་དང་གཡང་འགུགས་པ་
དང་། ལྷ་དང་སྨན་གསོལ་བ། དགེ་དང་དཔལ་བསྐྱེད་དེ་མི་ནོར་འཕེལ་བ་
བྱེད་པ། མདོས་དང་ཡས་གླུད་གཏོང་བ། འཕྲལ་ཕུགས་ཀྱི་འགལ་རྐྱེན་སེལ་བ།
ཟག་བཅས་ཀྱི་སྔོན་ཤེས་འཆད་པ་སོགས་བོན་ལུགས་ཀྱི་ནང་དོན་གཙོ་བོར་བྱེད་
པ་དང་། གདོད་མའི་བོན་ལུགས་པ་འགའ་ཞིག་གིས་དམར་མཆོད་ཕུལ་སྲོལ་
ཡོད་རུང་། གཉའ་ཁྲི་བཙན་པོ་དང༌། ལྷག་པར་དུ་པུ་དེ་གུང་རྒྱལ་དུས་སུ་
མདོས་དང་ཡས་གཏོང་ལུགས་དར་བས་ཡས་གླུད་ཅེས་པ་དེས་དམར་མཆོད་ཀྱི་
ཚབ་བྱེད་པ་སོགས་གཟུར་གནས་མཁས་པ་ཀུན་གྱི་གསལ་པོར་རྟོགས། གལ་ཏེ་
དམར་མཆོད་དང་དབང་མཆོད་ཀྱི་ཐ་སྙད་ཡོད་པ་ཙམ་གྱིས་བོན་ལུགས་པ་ཚང་
མས་སེམས་ ཅན་ སྟོང་ཕྲག་མང་པོ་དུས་ གཅིག་ ཏུ་གསོད་པ་དང༌། མི་བསད་
ནས་དམར་མཆོད་ ཕུལ་ བ་ སོགས་ལ་ངོས་འཛིན་བྱས་ཚེ། ཆོས་ལུགས་གྲུབ་
•63.



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
--
---
-
-
།
་་་་་་
མཐའ་གཞན་ གྱིས་ ཀྱང་ཁྲག་དང༌། སྙིང༌། ཐོད་ པ། དབང་པོ་ཡན་ལག་
སོགས་ཀྱིས་མཆོད་རྫས་བྱེད་པས། དེ་དག་ཀྱང་ཤ་མའི་རིང་ལུགས་སུ་མི་ཐལ་
ལམ། སངས་རྒྱས་ཆོས་ལུགས་ཀྱི་དོན་ཏིལ་ཙམ་མི་རྟོལ་ ༤༥ ་ལ་ལས་མི་གསོན་
པོར་པགས་པ་བཤུས་ནས་རྔ་པགས་གཡོགས་པ་དང་། སྙིང་བཏོ ད་པ། ཡན་
ལག་བཅད་དེ་མཆོད་པ་བྱེད་ལུགས་སོགས་མང་དུ་བཤད་པ་དེ་དག་ཁྱེད་ཀྱིས་
ཁས་ལེན་ནམ། དེ་བས་གལ་ཆེ་བ་ཞིག་ལ་སྲོང་བཙན་སྒམ་པོ་ཁྲིར་མི་འཁོད་
གོང་དུ་བོད་ལ་བོན་ལུགས་དར་ཁྱབ་ཆེ་བ་དང་། ཆོས་རྒྱལ་སྲོང་བཙན་སྒམ་
པོའི་དུས་སུ་བོད་ཀྱི་ཆབ་སྲིད་དང༌། དཔལ་འབྱོར། རིག་གནས་སོགས་དར་
རྒྱས་ཆེན་པོ་ཡོད་པ་སོགས་ཤེས་ལྡན་སྐྱེ་བོ་ཀུན་གྱིས་གསལ་པོར་རྟོགས། གལ་
སྲིད་བོན་པོ་རྣམས་ཀྱིས་ སེམས་ ཅན་ སྟོང་ཕྲག་དུ་མ་དུས་གཅིག་ཏུ་བསད་དེ་
དམར་མཆོད་དང་དབང་མཆོད་བྱེད་པ་སོགས་བདེན་པར་གྱུར་ན། རྒྱལ་པོ་
དེའི་དུས་སུ་ཆབ་སྲིད་དང་རིག་གནས་དར་རྒྱས་འགྲོ་བའི་དཔལ་འབྱོར་རྨང་
གཞིའི་གཙོ་བོ་འབྲོག་ལས་དེ་དར་རྒྱས་འགྲོ་ཐུབ་བམ། མདོར་ན་སྲོང་བཙན་
སྒམ་པོའི་སྐབས་སུ་བོན་ལུགས་ནི་གཞུང་དང༌། ལྟ་བ། གཏོ་ཐབས་སོགས་ཆ་
ཚང་བ་ཡོད་པའི་ཆོས་ལུགས་ཤིག་ཡིན་པ་མ་ཟད། བློན་པོ་དང་མང་ཚོགས་
ཁག་གཅིག་གིས་དེར་དད་མོས་དང་རྒྱབ་སྐྱོར་མཐའ་གཅིག་ཏུ་བྱས་སྟབས་ཆོས་
དང་བོན་དབར་གྱི་འགྲན་རྩོད་དང་འགལ་བ་དེ་མུ་མཐུད་ཤུགས་ཆེར་ཕྱིན། །
དེ་ནས་བཙན་པོ་ཁྲི་ལྡེ་གཙུག་བརྟན་ནམ་མེས་ཨག་ཚོམ་གྱི་སྐུ་དུས་སུ་
དབང་བསྒྱུར་གྲལ་རིམ་ནང་ཁུལ་གྱི་འགལ་བ་ཛ་དྲག་དང་རྣོ་ངར་ཅན་དུ་གྱུར།
ཕྱོགས་གཉིས་ ཀས་ སངས་ རྒྱས་ ཆོས་ ལུགས་ དང༌ བོན་ ལུགས་ འདི་ དག་ སྲིད་
དབང་འཕྲོག་ལེན་བྱེད་པའི་ལག་ཆ་ལྟ་བུར་འཛིན་ནས་ཁྲི་ལྡེ་གཙུག་བརྟན་དང་
ཆོས་བློན་རྣམས་ ཀྱིས་ སངས་ རྒྱས་ ཆོས་ལུགས་ ལ་ རྒྱབ་སྐྱོར་མཐའ་གཅིག་ཏུ་
• 64 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
-
གནང་སྟེ་གོང་དུ་སྤེལ་བར་བརྟེན་བོན་བློན་འབལ་ལྡོང་ཙན་དང༌། ལང་མྱེས་
ཟིགས་སོགས་ཀྱིས་ཐབས་སྣ་ཚོགས་ལ་བརྟེན་ནས་བཙན་པོ་འདི་བཀྲོངས་ཚུལ་
སྐོར་ལྷ་ཞོལ་རྡོ་རིང་ཆེ་མོར་བཀོད་པ་འདི་ལྟར། བཙན་པོ་ཁྲི་ལྡེ་གཙུག་རྩེན་གྱི་
རིང་ལ། ངན་ལམ་ཀླུ་ཁོང་གིས། གློ་བ་ཉེ་བའི་རྗེ་བླས་བྱས་པ། འབལ་ལྡོང་
ཙབ་དང༌། ལང་མྱེས་ཟིགས། བློན་པོ་ཆེན་པོ་བྱེད་བྱེད་པ་ལས། གློ་བ་རིངས་
ནས། བཙན་པོ་ཡབ་ཁྲི་ལྡེ་གཙུག་རྩོན་གྱི་སྐུ་ལ་དརད་ཏེ་དགོང་དུ་གཤེགས་སོ།
ཞེས་འཁོད། བོད་ ཤིང༌ ལུག་ (སྤྱི་ ལོ་ 755)ལོར་ ཡབ་ ཁྲི་ ལྡེ་ གཙུག་ བརྟན་
བཀྲོངས་རྗེས་དེའི་སྲས་ཁྲི་སྲོང་ལྡེ་བཙན་མི་འཇིགས་གདོང་ལྔའི་ཁྲིར་མངའ་
གསོལ། བཙན་པོ་འདི་ཡང་སངས་རྒྱས་ཆོས་ལུགས་དད་གུས་དང་རྒྱབ་སྐྱོར་
མཛད་མཁན་ཡིན་པས་ཆོས་བློན་རྣམས་དང་བཀའ་གྲོས་གནང་སྟེ་སངས་རྒྱས་
ཆོས་ལུགས་ལ་རྒྱབ་སྐྱོར་བྱེད་པའི་བྱ་ཐབས་མང་པོ་སྤེལ་ཐབས་མཛད་ཀྱང་ཞང་
བློན་མ་ཞང་ཁྲོན་པ་སྐྱེས་དང་། སྟག་ར་ཀླུ་གོང་སོགས་བོན་བློན་ན་རེ། ཡབ་
རྒྱས་པོ་ཚེ་ཐུང་བ་ནི་སངས་རྒྱས་ཆོས་ལུགས་སྤེལ་བས་ལན་ཏེ་བཀྲ་མ་ཤིས། ཚེ་
ཕྱི་མ་སྐྱེ་བ་ལེན་ཟེར་བ་ནི་རྫུན་གཏམ་ཁོ་ན་རེད། ཚེ་འདིའི་རྐྱེན་ཟློག་དང་གཏོ་
ཐབས་སོགས་ནི་བོན་གྱིས་བྱེད། སུས་སངས་རྒྱས་ཆོས་ལུགས་ལ་དད་པ་བྱས་
ཀྱང་དེ་ ཕོ་ རེང༌ དུ་ མཐར་ བསྐྲད་ དགོས་ ཞེས་ བཀའ་ ཁྲིམས་ གཏན་ ལ་ ཕབ།
སངས་རྒྱས་ཆོས་ལུགས་ལ་རྒྱབ་སྐྱོར་དང་དད་པ་བྱེད་མཁན་གྱི་བློན་ཆེན་ལ་སྐྱོན་
ཕབ་སྟེ་ཡུལ་མཐའ་ཁོབ་ཏུ་མཐར་བསྐྲད། སངས་རྒྱས་ཆོས་ལུགས་ཀྱི་ལྷ་ཁང་
མང་པོ་བཤིག རྒྱ་སྟག་ར་མོ་ཆེ་གཙུག་ལག་ཁང་གི་ཇོ་བོ་ཤཱཀྱ་མུ་ནེ་རྒྱ་གར་གྱི་ལྷ་
ཡིན་པས་ཕར་སྐྱེལ་དགོས་ཞེས་དྲེའུ་གཉིས་ལ་བསྐྱལ་ཏེ་འཕགས་ཡུལ་དུ་སྐྱེལ་
བར་བཏང་ཡང་ཐག་རིང་དཀའ་བ་ཆེ་བ་དང་ལམ་དུ་མི་ཐར་བར་མང་ཡུལ་དུ་
ལོ་བཅུ་བཞི་ཙམ་བཞག ཇོ་བོ་མི་སྐྱོད་རྡོ་རྗེའང་རྒྱ་ནག་ཏུ་སྐྱེལ་དགོས་ཞེས་
• 65 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཤར་ཕྱོགས་དོ་མོའི་ཐང་དུ་བསྐྱལ། འདི་ནི་རྒྱ་ནག་ནས་གདན་དྲངས་པའི་ཇོ་
བོའི་སྐུ་བརྙན་དེ་མིན་པ་ཤེས་ཏེ་ཐང་འདིར་ཞག་བདུན་བཞག་ནས་སླར་ཡང་རྒྱ་
སྟག་ར་མོ་ཆེའི་གཙུག་ལག་ཁང་དུ་ཚུར་བསྐྱལ་བ་སོགས་སངས་རྒྱས་ཆོས་ལུགས་
ལ་རྡུང་ རྡེག་ཚབས་ཆེན་བཏང༌། དེ་ ནས་ བཙན་པོ་ཁྲི་སྲོང་ལྡེ་བཙན་གྱིས་
གསང་བའི་སྒོ་ནས་འགོས་རྒན་དང༌། ངན་ལམ་སྟག་སྒྲ་ཀླུ་ཁོང་སོགས་སངས་
རྒྱས་ཆོས་ལུགས་ལ་རྒྱབ་སྐྱོར་བྱེད་མཁན་བློན་པོ་རྣམས་དང་བཀའ་གྲོས་ལེགས་
པར་མཛད་དེ་བོན་ལུགས་ལ་ཕར་རྒོལ་བྱེད་པའི་ཐབས་བྱུས་མང་པོ་བཏིངས།
ཐབས་ལམ་སྣ་ཚོགས་ལ་བརྟེན་ནས་བོན་ལུགས་ཀྱི་ཚབ་བྱེད་མི་སྣ་ཞང་བློན་མ་
ཞང་ཁྲོན་པ་སྐྱེས་སྟོད་ལུང་བྲང་ཕུ་རུ་གསོན་པོར་བང་སོར་བཅུག སྟག་ར་ཀླུ་
གོང་བྱང་ཐང་མི་མེད་ལུང་སྟོང་དུ་མཐར་བསྐྲད། ཡབ་ཁྲི་ལྡེ་གཙུག་བརྟན་
བཀྲོངས་མཁན་བོན་བློན་འབལ་ལྡོང་ཙབ་དང༌། ལང་མྱེས་ཟིགས་སོགས་སྲོག་
ཐོག་བཏང་བ་མ་ཟད། རྒྱུ་དངོས་ཡོངས་རྫོགས་གཞུང་བཞེས་དང་འབྲེལ་ཁོ་པ་
ཚོའི་ཁྱིམ་རྒྱུད་རྣམས་ཀྱང་མཐའ་འཁོབ་ཡུལ་གྲུར་ཁྲལ་སྣོན་བརྒྱབ།
དེ་ནས་ལྕགས་གླང༌(སྤྱི་ལོ་761)ལོར་ཁྲི་སྲོང་ལྡེ་བཙན་སོགས་རྒྱལ་བློན་
རྣམས་ཀྱིས་སངས་རྒྱས་ཆོས་ལུགས་ལ་དད་པ་བྱེད་མི་ཆོག་པའི་བཅའ་ཁྲིམས་
མེད་པ་བཟོས། ཐོག་མར་བལ་བོད་ས་མཚམས་མང་ཡུལ་ནས་རྟེན་གཙོ་ཇོ་བོ་
ཤཱཀྱ་མུ་ནེ་ཤིང་རྟར་གདན་དྲངས། བསུ་བ་མཆོད་སྤྲིན་རོལ་མོ་བསམ་གྱིས་མི་
ཁྱབ་པ་མཛད་དེ་ར་ས་འཕྲུལ་སྣང་གཙུག་ལག་ཁང་གི་བཙན་ཁང་དབུས་སུ་
བཞུགས་སུ་གསོལ། དེ་མ་ཐག་ཏུ་སྦ་གསལ་སྣང་སོགས་འཕགས་ཡུལ་དུ་མཁན་
ཆེན་བོ་དྷི་སྭ་ཏྭ་གདན་དྲངས་བར་བཏང་བས། དེས་མཁན་པོ་བོད་དུ་སྤྱན་
དྲངས་ནས་ཕོ་བྲང་བྲག་དམར་དུ་ཕེབས། རྒྱལ་པོ་ཁྲི་སྲོང་ལྡེ་བཙན་སོགས་ཀྱིས་
བསུ་བ་གང་ལེགས་མཛད། ཁ་ཆེ་ཨ་ནནྡ་ཡིས་ལོ་ཙཱ་བ་བགྱིས་ཏེ་མཁན་ཆེན་བོ་
• 66 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
དྷི་སྭ་ཏྭ་ཡིས་ཆོས་མང་པོ་གསུངས། སངས་རྒྱས་བསྟན་པའི་གཙུག་ལག་ཁང་
མང་དུ་བཞེངས། འོན་ཀྱང་མཁན་ཆེན་བོ་དྷི་སྭ་ཏྭ་སོགས་བོད་དུ་ཕེབས་རྗེས་
བོད་ལ་ལོ་ཉེས་དང༌། མི་ནད། ཕྱུགས་ནད་ཚབས་ཆེན་བྱུང་བ་དང་དམར་
པོའི་རི་ལ་ཐོག་བརྒྱབ་པ་སོགས་ངན་ལྟས་མང་བས་བོན་ལུགས་པ་དང་དེར་རྒྱབ་
སྐྱོར་བྱེད་མཁན་བློན་པོ་དང་སྐུ་དྲག་རྣམས་ཀྱིས་སངས་རྒྱས་ཆོས་ལུགས་བྱས་
པས་ལན་ཟེར་སངས་རྒྱས་ཆོས་ལུགས་སྤེལ་བར་ངོ་རྒོལ་མཐའ་གཅིག་ཏུ་བྱས་
སྟབས་དབང་བསྒྱུར་གྲལ་རིམ་ནང་ཁུལ་གྱི་འགལ་བ་སྔར་ལས་ཛ་དྲག་ཆེ་རུ་ཕྱིན།
བོན་ལུགས་པ་རྣམས་ཟག་བཅས་ཀྱི་མངོན་ཤེས་རྫུ་འཕྲུལ་ལ་མཆོག་ཏུ་མངའ་
བས་སངས་རྒྱས་ཆོས་ལུགས་པས་དེ་བཏུལ་མི་ཐུབ་པར། འཇིག་རྟེན་འདི་ན་
འགྲན་མེད་སྔགས་འཆང་པད་མ་འབྱུང་གནས་གདན་དྲངས། དེ་བཞིན་པཎྜི་
ཏ་བྷི་མ་ལ་མི་ཏྲ་དང༌། ཤན་གརྦ། དྷན་ཤི་ལ། ཀ་མ་ལ་ཤཱི་ལ། ཧ་ཤང་མ་ཧཱ་
ཡ་ན་སོགས་མཁས་པ་མང་པོ་སྤྱན་དྲངས་ཏེ་སྒྲ་བསྒྱུར་ལོ་ཙཱ་བ་བཻ་རོ་ཙ་ན་དང་།
ཁ་ཆེ་ཨ་ནནྡ། འདན་མ་རྩེ་མངས། གཉགས་ཀུམཱ་ར། རྨ་ཨཱ་ཙཱ་བྱ་རིན་ཆེན་
མཆོག འཁོན་ཀླུའི་དབང་པོ། སྐ་བ་དཔལ་བརྩེགས། ཅོག་རོ་ཀླུ་ཡི་ རྒྱལ་
མཚན། ཞང་སྣ་ནམ་བནྡེ་ཡེ་ཤེས་སྡེ་བཅས་འཇིག་རྟེན་ན་གྲགས་ཆེ་བའི་མ་ཧཱ་
ལོ་ཙཱ་བ་ དེ་ དག་ གིས་ སྡེ་ སྣོད་ གསུམ་ ཀ་ བོད་དུ་བསྒྱུར། དགེ་འདུན་ གྱི་ སྡེ་
བཙུགས། སངས་རྒྱས་ཆོས་ལུགས་དར་ཞིང་རྒྱས་པ་སྤེལ། བོད་ཀྱི་སངས་རྒྱས་
ཆོས་ལུགས་པར་བཙན་པོ་དང་འཕགས་ཡུལ་གྱི་ལོ་པན་དེ་དག་གི་རྒྱབ་སྐྱོར་
ཤུགས་ཆེན་ཐོབ་པ་དང༌། ལྷག་པར་དུ་སློབ་དཔོན་པད་མ་འབྱུང་གནས་ནི་
མཐུ་དང་རྫུ་འཕྲུལ་ལ་ཁྱད་དུ་འཕགས་པས་བོན་གྱི་ལྷ་སྲིན་རྣམས་བཏུལ། ཆོས་
དང་བོན་གཉིས་རྩོད་པས་བོན་ལུགས་ཕམ། བཙན་པོ་ཁྲི་སྲོང་ལྡེ་བཙན་གྱིས་
བོན་རྣམས་སངས་རྒྱས་ཆོས་ལུགས་ལ་འཇུག་དགོས་པའི་བཀའ་ཕབ་སྟེ་དྲག་
• 67 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཤུགས་ལ་བརྟེན་ནས་བོན་བསྣུབས། བོན་གྱི་ཆོས་འབྱུང་ལས། བསྒྱུར་བོན་
ལའང་གསུམ་དུ་དབྱེ། དང་པོ་བསྒྱུར་བ་ནི། པཎྜི་ཏ་ཤམ་ཐབས་སྔོན་པོ་ཅན་
གྱིས་ཆོས་ལོག་གཏེར་དུ་བཅུག་ནས་ཁོ་རང་གིས་བཏོན་པ་དང་བོན་འདྲེས་པ་ལ་
ཟེར། གཉིས་པ་བར་དུ་བསྒྱུར་བ་ནི། ཁྲི་སྲོང་ལྡེ་བཙན་གྱིས་བོན་རྣམས་ཆོས་
ལ་འཇུག་དགོས་པའི་བཀའ་ཁྲིམས་བཟོས་ཏེ་ རྒྱལ་བའི་བྱང་ཆུབ་ཟེར་བ་ལ།
རིན་ཆེན་མཆོག་ལ་ཆོས་ཉོན་བྱས་པས་ཁོས་མ་འདོད་པ་ལ། རྒྱལ་པོའི་ཁྲིམས་
བཅད་པས་ཁོ་ཁྲོས་ཏེ་བོན་དང་བསྡེབས་ནས་སངས་རྒྱས་ཀྱི་གསུང་རབ་འགའ་
ཞིག་བོན་དུ་བསྒྱུར། དེ་རྒྱལ་པོས་གསན་ནས། དེ་བཞིན་གཤེགས་པའི་གསུང་
རབ་བོན་དུ་བསྒྱུར་བ་རྣམས་ཀྱི་སྐེ་ཆོད་གསུངས་ནས་མང་རབས་ཀྱི་སྐེ་བཅད་
པས། བོན་རྣམས་སྐྲག་ནས་བསྒྱུར་འཕྲོ་དང་བཅས་པ་གཏེར་དུ་སྦས་པ་རྣམས་
ཕྱིས་སུ་བཏོན་པ་ལ་བོན་གཏེར་མ་ཡིན་ཟེར། གསུམ་པ་ཐ་མར་བསྒྱུར་བ་ནི།
གླང་དར་གྱིས་ བསྟན་པ་བསྣུབས་རྗེས། གཙང་ཉང་སྟོད་ན་ གཤེན་ རྒུར་ཀླུ་
དགའ་བྱ་བས། དར་ཡུལ་སྒོ་ལག་བྱ་བ་དབུས་ཀྱི་བོན་གནས་གཅིག་ཏུ་སངས་
རྒྱས་ཀྱི་བཀའ་མང་པོ་བོན་དུ་བསྒྱུར་ཏེ། ཡུམ་རྒྱས་པ་ལ་ཁམས་ཆེན། ཉི་ཤུ་ལྔ་
པ་ལ་ཁམ་ཆུང་། གཏན་ལ་ཕབ་པ་ལ་བོན་མདོ། གཟུངས་སྡེ་ལྔ་ལ་ཀླུ་འབུམ་
དཀར་ནག་ཅེས་བཏགས་ཟེར། མདོར་ན། རྒྱལ་པོ་ཁྲི་སྲོང་ལྡེ་བཙན་གྱིས་བོན་
བསྣུབས་པར་བརྟེན་བོན་པོ་རྣམས་ཀྱིས་བོན་དེ་ཡུན་དུ་གནས་ཐུབ་པའི་ཆེད་དུ་
སངས་རྒྱས་ཆོས་ལུགས་ཀྱི་དཔེ་ཆ་མང་པོ་བོན་དུ་བསྒྱུར་བ་དེ་དག་ལ་ཕྱིས་སུ་
བསྒྱུར་བོན་ཞེས་མིང་ཐོབ། དེ་ནས་བཟུང་སངས་རྒྱས་ཆོས་ལུགས་དང་བོན་གྱི་
གཞུང་དང་ཆོ་ག་མང་པོ་ཕན་ཚུན་མཉམ་བསྲེས་སུ་གྱུར། ཆོས་དང་བོན་ཞེས་
འགལ་བའི་ཚང་ བྱེད་ ཀྱང་། ཆོས་ལ་ བོན་ འདྲེས་ བོན་ལ་ ཆོས་ འདྲེས་ པས།
ཆོས་མིག་རྡུལ་ཕྲན་མིག་ལྡན་བདག་ལྟ་བུས། ཆོས་བོན་རྣམ་དབྱེ་འབྱེད་ལ་སྐྱིད་
• 68 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
ir
ལུགས་གྱུར་ཞེས་གསུངས་པ་ལྟར་རོ། ། འོན་ཀྱང་དབང་བསྒྱུར་གྲལ་རིམ་གྱིས་
ཆོས་ལུགས་དེ་གཉིས་བེད་སྤྱད་ནས་སྲིད་དབང་འཕྲོག་རེས་བྱེད་པའི་འཐབ་
རྩོད་དེ་ད་དུང་མཇུག་མི་བསྒྲིལ་བར། ལྕགས་བྱ་(སྤྱི་ལོ་841)ལོར་ཁྲི་དར་མ་
ཨུ་དུམ་ བཙན་ སྲིད་ ཁྲིར་ འཁོད་ རྗེས་ བོད་ ཀྱི་ སྤྱི་ ཚོགས་ ཀྱི་ འགལ་ བ་ དང༌།
དབང་བསྒྱུར་གྲལ་རིམ་ནང་ཁུལ་གྱི་འགལ་བ་མུ་མཐུད་ཛ་དྲག་རྣོ་ངར་ཅན་དུ་
གྱུར། ལོ་འདིར་བོད་ལ་སྔར་བྱུང་མ་མྱོང་བའི་མི་ནད་དང་། ཕྱུགས་ནད།
སད་སེར། ཆུ་ལོག མུ་གེ་སོགས་རང་བྱུང་ཁམས་ཀྱི་གནོད་འཚེ་ཚབས་ཆེན་
བྱུང་། ཁྲི་དར་མའི་རྒྱལ་སྲིད་ལའང་ཉེན་ཁ་ཆེ་བས་བཙན་པོ་དང་། བློན་པོ་
སྦས་སྟག་སྣ། ཅོག་རོ་ལྷ་ཡོད་( ཅོག་རོ་ལེགས་སྒྲའང་ཟེར་) ལེགས་སྡུག་བཙན་
སོགས་བོན་ལུགས་ལ་དད་པ་དང་རྒྱབ་སྐྱོར་བྱེད་མཁན་རྒྱལ་བློན་དེ་རྣམས་ཀྱིས་
སངས་རྒྱས་ཆོས་ལུགས་དར་བས་ལན་ཞེས་སངས་རྒྱས་ཆོས་ལུགས་པ་དང་དེར་
རྒྱབ་སྐྱོར་བྱེད་མཁན་ཆབ་སྲིད་ཀྱི་དགྲ་ཡ་རྣམས་ལ་དྲག་གནོན་བྱེད་འགོ་ཚུགས།
ཐོག་མར་རྒྱ་བཟའ་ཀོང་ཇོས་འཁྱེར་བའི་ཇོ་བོ་ཤཱཀྱ་མུ་ནེ་ཆུ་ལ་བསྐྱུར་དགོས་
ཞེས་བཀའ་ཕབ་ཀྱང་ཇོ་བོ་ཤཱཀྱ་མུ་ནེ་ཆོས་བློན་འགའ་ཞིག་གིས་ལྐོག་ཏུ་བྱམས་
པའི་སྐུ་རས་ཀྱིས་དྲིལ་ནས་འོ་ཐང་གི་འཚོ་འགྲམ་དུ་སྦས། ར་ས་འཕྲུལ་སྣང་
གཙུག་ལག་ཁང་དང་། རྒྱ་སྟག་ར་མོ་ཆེ། བསམ་ཡས་མི་འགྱུར་ལྷུན་གྱིས་གྲུབ་
པའི་ལྷ་ཁང་སོགས་སངས་རྒྱས་བསྟན་པའི་དགོན་སྡེ་དང་ལྷ་ཁང་གི་སྒོ་ལ་ཞལ་
བ་བྱས། དེའི་ཐོག་བཙུན་པ་ཆང་འཐུང་བྱེད་པ་སོགས་སངས་རྒྱས་ཆོས་ལུགས་
པར་དམའ་འདེབབ་བྱེད་པའི་གཟུགས་བརྙན་མང་པོ་བྲིས། རྨེ་རུ་མ་གཏོགས་
ལྷ་ཁང་ཆུང་བ་མཐའ་དག་བཤིག སངས་རྒྱས་ཆོས་ལུགས་ཀྱི་གསུང་རབ་ལ་ལ་
ཆུ་ལ་བསྐྱུར། ལ་ལ་མེས་བསྲེགས། ལ་ལ་གཏེར་དུ་སྦས། སངས་རྒྱས་ཆོས་
ལུགས་པའི་བཙུན་པ་རྣམས་མཐོ་དམན་བར་གསུམ་དུ་དབྱེ། མཐོ་གྲས་རྨ་རིན་
• 69 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ། །
ཆེན་མཆོག་དང་མྱང་ཏིང་འཛིན་བཟང་པོ་སོགས་དམར་གསོད་བཏང་། བར་
པ་རྣམས་རྔོན་པའམ་བཤན་པ་བྱེད་དུ་བཅུག ཐ་མ་རྣམས་བོན་གྱི་ཆོས་ལ་
བཀུག ལོ་པན་ཕལ་ཆེར་འཕགས་ཡུལ་སོགས་ཡུལ་ལུང་གཞན་དུ་བྲོས། མི་
ཐར་བ་རྣམས་ལྷོ་ཕྱོགས་མོན་པའི་གླིང་དུ་མཐར་བསྐྲད། སངས་རྒྱས་བསྟན་པ་
དེ་སྣུམ་ཟད་སྒྲོན་མེ་ལྟ་བུར་གྱུར། དེ་ནས་ལོ་ཤས་སོང་བ་ན་སངས་རྒྱས་ཆོས་
ལུགས་ པ་ དང་ དེར་ རྒྱབ་སྐྱོར་ བྱེད་ མཁན་ ཆོས་བློན་ རྣམས་ ཀྱིས་ ཁྲི་ དར་ མ་
བཀྲོངས་བའི་ ཐབས་ སྣ་ ཚོགས་ འཚལ་ཏེ་ སངས་ རྒྱས་ ཆོས་ལུགས་པ་ལྷ་ལུང་
དཔལ་གྱི་རྡོ་རྗེ་ ལྷ་ སའི་གྲོང་དབུས་སུ་འོངས་ནས་བཙན་པོ་བཀྲོངས་བའི་གོ་
སྐབས་འཚལ། བོད་མེ་སྟག་(སྤྱི་ལོ་846)ལོར། ཉིན་ཞིག་བཙན་པོ་ཁྲི་དར་མ་
ལྷ་ས་ཇོ་བོ་དབུ་སྐྲའི་རྡོ་རིང་གི་ཡི་གེ་གཟིགས་བཞིན་བཞུགས་པ་མཐོང་སྟེ་སྙིང་
ཁར་མདའ་བརྒྱབ་སྟེ་བཀུམ། དེ་ནས་བོད་ཁམས་ཡོངས་སུ་འཁྲུག མཐོ་བོད་
རྒྱལ་རབས་དེའང་ འཐོར་ བ་ དང༌ སྦྲགས་ སངས་ རྒྱས་ ཆོས་ ལུགས་ དང་ བོན་
ལུགས་གཉིས་ཀ་ཉམས་རྒུད་ཀྱི་གནས་སུ་ལྷུངས། དེ་ནས་བོན་པོ་རྣམས་མཐའ་
བཞིའི་ཡུལ་ཕྱོགས་སུ་གྱུར་ནས་བོན་ལུགས་ཀྱི་དབང་བསྒྱུར་གོ་གནས་སླར་གསོ་
བྱེད་པའི་གོ་སྐབས་རབ་དང་རིམ་པ་འཚལ་ཡང་བསྟན་པ་ཕྱི་དར་སྐབས་སུ་
སངས་རྒྱས་བསྟན་པ་དར་ཞིང་རྒྱས་པ་འཕེལ། བོད་ཀྱི་དབང་འཛིན་པ་རིམ་
པས་ཆོས་ལུགས་དེར་རྒྱབ་སྐྱོར་མཐའ་གཅིག་ཏུ་བྱས་ཏེ་སངས་རྒྱས་ཆོས་ལུགས་
དང་སྲིད་དབང་ཟུང་དུ་འབྲེལ་བས་བོན་ལུགས་པ་རླུང་གི་དབུས་ན་གནས་པའི་
སྒྲོན་མེ་ལྟ་བུར་གྱུར་རོ། །
གོང་གསལ་འདི་དག་ གི་ ཐོག་ ནས་ རང༌ ཅག་ རྣམས་ ཀྱིས་ གསལ་ པོར་
རྟོགས་ཐུབ་པར་བོད་ཀྱི་བོན་ལུགས་འདི་ནི་ཁ་བ་ཅན་གྱི་ཐུན་མོང་མ་ཡིན་པའི་
གཞུང་དང་། ལྟ་བ། གཏོ་ཐབས་སོགས་ཆ་ཚང་བ་ཡོད་པ་དང་། མི་ལོ་ཉིས་
1 ir it ř %
• 70 •



བོན་གྱི་བསྟན་པ་དར་རྒུད་ཇི་ལྟར་བྱུང་བའི་སྐོར་མདོར་ཙམ་བརྗོད་པ།
སྟོང་ལྷག་ཙམ་སོང་བའི་གནའ་རབས་ཀྱི་ཆོས་ལུགས་ཤིག་ཡིན་ལ། བོད་ཀྱི་ལོ་
རྒྱུས་དང་། ཡི་གེ། སྨན་རྩིས་སོགས་རིག་གནས་ཀྱི་འབྱུང་རྩ་ཡིན་པ་གསལ་
པོར་རྟོགས། རང་གི་ནོར་དེ་རང་གིས་ཉམས་མི་ཆུག་པ་དང༌། ཆོས་ལུགས་
གྲུབ་མཐའི་ལིང་ཏོག་གིས་གྲིབ་ནས་བོན་ལུགས་ལ་བདུད་བོན་དང༌། གདོན་
བོན། བོན་དཀར་ནག་ཁྲ་གསུམ། ཆོས་ལུགས་ནག་པོ་སོགས་དམའ་འབེབས་
བྱེད་པ་ འདི་ ནི་ དེབ་ ཐེར་ ཡིག་ཚང་ ཁག་ ལ་ ཞིབ་ ཆ་ དམན་ པའི་ སྐྱོན་ དང་།
གཟུར་གནས་ མཁས་ པ་ ཀུན་ གྱི་གྲུབ་ མཐའ་རིས་ མེད་ཀྱི་དགོངས་ དོན་དང་
ཡོངས་སུ་འགལ་བ་ཞིག་མིན་ནམ། ད་ལྟ་ང་ཚོས་མཐུན་སྒྲིལ་དང་། ཕྱུག་པོ།
ཤེས་རིག་ལྡན་པ་བཅས་ཀྱི་བོད་གསར་འཛུགས་སྐྲུན་བྱེད་ཆེད་རང་ཅག་གི་རིན་
ཐང་བྲལ་བའི་གནའ་རབས་ཀྱི་ཕུལ་བྱུང་རིག་གནས་དེ་དག་རྒྱུད་འཛིན་དང་
དར་འཕེལ་གཏོང་རྒྱུ་དེ་བོད་རིག་པའི་ཞིབ་འཇུག་ལས་དོན་པའི་ཐུན་མོང་གི་
འོས་འགན་ཞིག་ཡིན། །
• 71 •



ཁྱུང་པོ་སྟེང་ཆེན་ཁྱུང་དཀར་གཡུང་
དྲུང་བསྟན་རྒྱས་གླིང་།
དགོན་འདི་ནི་སྟེང་ཆེན་གྲོང་བརྡལ་གྱི་ཁོངས་སུ་གཏོགས་པ་དང༌། རྫོང་
གི་ནུབ་ རྒྱུད་ རི་ ལྡེབས་ སུ་ གནས། རབ་ བྱུང་ དང་ པོའི་ ལྕགས་ གླང་ (སྤྱི་ ལོ་
1061)ལོར་ཁྱུང་པོ་ཤེས་རབ་རྒྱལ་མཚན་གྱིས་ཕྱག་བཏབ། སྔོན་དུ་ཁོང་གི་
གདུང་རྒྱུད་སྐོར་མདོ་ཙམ་བརྗོད་ན། ཆེས་སྔ་བའི་དུས་སུ་ཡུལ་མེ་ཏོག་ཚལ་དུ་
ཁྱུང་ཆེན་བབས་ཤུལ་དུ་ཤེལ་ལྟར་གྱི་སྒོ་ང་གསུམ་བྱུང་བ་ལས་ངོ་མཚར་ཁྱད་དུ་
འཕགས་པའི་ཁྱེའུ་གསུམ་འཁྲུངས་པ་དེ་ལ་ཁྱུང་པོ་ཞེས་འབོད། ཁྱེའུ་ཆེ་བ་ལ་
ལྷ་ཁྱུང་དང༌། འབྲིང་བ་ཁྱུང་ཐོག་ལ་འབར། ཆུང་བར་དམུ་ཁྱུང་རྒྱལ་ཞེས་
མཚན་གསོལ། དེ་གསུམ་གྱི་ནང་ནས་ཆུང་བ་དམུ་ཁྱུང་རྒྱལ་གྱི་གདུང་རབས་
གྲོལ་ཚུལ་སྐོར་ བཀོད་པ། དམུ་ ཁྱུང་ རྒྱལ་ལ་སྲས་ སྟག་ སྒྲ་དུན་ གཙུག་དང་།
དཔལ་གྱི་གིར་ཏི། ཁྱུང་བཟའ་ཡེ་ཤེས་མཚོ་རྒྱལ་དང་གསུམ་མོ། ། ཁྱུང་བཟའ་
དེ་ཞང་ཞུང་རྒྱལ་པོ་ལིག་མི་རྒྱལ་གྱི་བཙུན་མོར་འཁོད། དེ་བཞིན་སྲས་གཉིས་
སོ་སོར་གདུང་རྒྱུད་འཕེལ་བ་ལ། སྟེང་ཆེན་དུ་བྱུང་བའི་རྒྱུད་པ་ནི་སྲས་ཆེ་བ་
སྟག་སྒྲ་དུན་གཙུག་གི་གདུང་རྒྱུད་ཡིན། དེའི་སྲས་གྱེར་ནམ་ཟུར་ རྩེ། དེའི་
སྲས་སྡོང་རྒྱུང་རིང་མོ་དང་སྟག་ལ་སྐྱེས་གཉིས། སྡོང་རྒྱུང་རིང་མོའི་སྲས་ཁྱུང་
སྒོམ་མུ་ལངས་དང༌། ཁྱུང་འཕགས་ཁྲ་མོ། ཁྱུང་སྡེར་སྔོན་མོ་དང་གསུམ་ཡོད།
ཁྱུང་སྒོམ་མུ་ལངས་ཀྱི་སྲས་ཁུ་བྱུག དེའི་སྲས་ སྟག་པ་དང༌། ཟུར་དཀར་བ།
• 72 •



་.
.
..
.
ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་། །
-
-
-
མདོ་བཀྲ་བ་དང་གསུམ་ཡོད། སྟག་པའི་སྲས་མེས་ཚབ། དེའི་སྲས་ སྟོན་པ་
འབར་དང༌། དམ་པ་ཁྱུང་སྒོམ་ལམ་ཤེས་རབ་སྒོམ། དབེན་པ་མ་ལུགས་སམ་
སྟོན་ལུག དམ་པ་ཁྱུང་དབུས་སམ་དད་པ་རྒྱལ་མཚན་དང་བཞི་ཡོད། སྟོན་པ་
འབར་གྱི་སྲས་ སྟོན་ ཐར། དེ་ལ་སྲས་དྲུག་ཡོད་པ་སྟེ་སྟོན་སྲས་དང༌། ཁྱུང་
དབུས་རིན་པོ་ཆེ་ཤེས་རབ་རྒྱལ་མཚན། སྟོན་མཉན་དམ་པ་བང་བཀྲ། དཔོན་
དགེ དཔོན་དབུས། སྟོན་འབུམ་བཅས་སོ། ། སྲས་དེ་རྣམས་ཀྱི་ཡུམ་ནི་རྒྱ་
བཟའ་ཡིན་པས། རྒྱ་ཚ་སྤུན་དྲུག་ཅེས་མཚན་སྙན་གང་སར་ཁྱབ། དེ་ནས་རྒྱ་
ཚ་སྤུན་དྲུག་གི་བྱེ་བྲག་ཁྱུང་དབུས་རིན་པོ་ཆེ་ཤེས་རབ་རྒྱལ་མཚན་ལ་ལྷ་བླ་མའི་
བཀའ་ལུང་བསྟན་པ་འདི་ལྟར། དབྲ་དཀར་ཁྱུང་པོའི་རྒྱུད་འཛིན་པ། ། མདོ་
ཁམས་སྨད་དུ་ཕེབས་པར་བགྱིས། ། བསྟན་པ་ཉི་ཟླ་འཆར་ནུབ་དེ། ། དོ་
དགོང་འ གྲིབ་ཀྱང་སང་ཉིན་ཤར། ། སུམ་གླང་ཁྱིམ་ཤོད་རྡུ་རྫོང་གནས། །
ཁྱད་འཕགས་ཤེལ་གྱི་རྫོང་དྲུ་ག་མདུན། ། གསེར་ཉ་མཚོར་འཁྱིལ་སྟེང་ཆེན་
ལ། ། ཁྱུང་ པོ་ ཆགས་ པའི་ གདན་ ས་ ཡོད། ། ས་ ཕྱོགས་ དེ་ རུ་ ཕེབས་ པར་
བགྱིས། ། ཤེས་བྱའི་གཏེར་གྱི་ཆུ་བོ་འཁྱིལ། ། འགྱུར་མེད་བ་དན་བརྟན་པར་
གནས། ། ཞེས་ གསུངས་ སོ། ། དེ་ནས་ཁྱུང་པོ་ ཤེས་ རབ་ རྒྱལ་ མཚན་ རིམ་
བཞིན་སྟེང་ཆེན་དུ་ཕེབས། ཡུལ་འདིའི་མངའ་བདག་རྒྱ་རྗེ་ཉི་མ་འབྲུག་གྲགས་
ཞེས་བྱ་བ་སྟོབས་དང་མངའ་ཐང་ཆེ་བ། རིག་པའི་གནས་ལ་མཁས་པ་ཞིག་
ཡོད། དེས་སངས་རྒྱས་གོང་མའི་ཞལ་གདམས་དང་རྒྱུད་གང་ལ་གཞིགས་ཀྱང༌།
ང་ཡི་བསྟན་པ་འདི་དང་གནས་པའི་ཡུལ་ནི་ཁྱུང་པོ་རང་དུ་ཡིན་པ་དུས་ལ་
བབས་སོ་དགོངས་ཏེ་ཁྱུང་པོ་ཤེས་རབ་རྒྱལ་མཚན་གྱི་ཕེབས་བསུར་ངོ་བཅར་
ཞུས། དུས་དེར་ཁྱུང་པོ་རིན་པོ་ཆེ་ཁྲོ་རྡོ་རྨ་ལ་བཞིའི་ཚུར་ནང་དུ་ཕེབས་ཟིན་པ་
དང་། རྒྱ་ གཙུག་ཏོར་ ཉི་ མ་ འབྲུག་ གིས་ རྨ་ ཡི་ ཁྱུང་ ཁྲི་ ཐང་ དུ་ ཁྲི་ བརྩེགས།
ན་
• 73 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ། །
ཕེབས་བསུ་རྟེན་འབྲེལ་དང་བསྙེན་བཀུར་ཞབས་ཏོག་རྒྱ་ཆེ་གནང༌། ཁྱུང་རིན་
པོ་ཆེ་ཡང་ཤིན་ཏུ་མཉེས་སྣང་མཛད། དེ་ནས་གསོལ་འདྲེན་བྱས་ཏེ་རྒྱ་མཁར་
ཁམས་གསུམ་དབང་འདུས་སུ་སྤྱན་དྲངས་སོ། ། དེ་ནས་གོང་གི་ལུང་བསྟན་
བཞིན་གསེར་ཉ་མཚོ་ལ་འཁྱིལ་བ་འདྲ་ཟེར་བ་དེ་གནས་འདི་རུ་ཡིན་པ་གསལ་
པོར་ར་འཕྲོད་དེ། སྟེང་ཆེན་ཁ་རུ་བྱོན་ནས་ཐོག་མར་མདོ་སྔགས་སོ་སོར་དབྱེ་
བའི་ཀུན་ཁྱབ་གླིང་དང་། བསྟན་རྒྱས་གླིང་ཕྱག་བཏབ། བསྟན་རྒྱས་གླིང་ནི་
འདུལ་དགོན་ཡིན་ལ་དེ་ལ་རྣམ་དག་འདུལ་འཛིན་གྱི་སྐྱེས་བུ་དམ་པ་རབ་དང་
རིམ་པ་བྱོན། ཀུན་ཁྱབ་གླིང་ནི་སྔགས་དགོན་ཡིན་པས་རྗེས་སུ་ཐ་ཡུད་ཝེར་ཞི་
དང༌། དོ་ཁུང་བླ་རབས་བཅོ་བརྒྱད་ཀྱི་བླ་མ་སོགས་རལ་པ་ཐོར་ཅོག་ཅན་གྱི་
རྒྱུད་པ་ཟམ་མི་ཆད་པར་བསྟན་པ་སྤེལ་ཞིང་འགྲོ་དོན་མཛད། །
དེ་ནས་རྒྱ་རྗེ་ཉི་མ་འབྲུག་གྲགས་ཀྱིས་ཁྱུང་དབུས་རིན་པོ་ཆེར་ཞུས་པ་འདི་
ལྟར། ང་རྒྱ་ཡི་བསྟན་པ་རྒྱ་ཡུལ་དུ་ཡོད། ང་རང་ཡུལ་དུ་འགྲོ་དགོས་པས་
གདན་ས་འདི་ཁྱེད་ཀྱི་གཞུགས་གནས་མཛོད། གསེར་གཞོང་གང་བྱིན་པའི་
ཞིང་ཆེན་འདི། རྒྱལ་ཁྱུང་ཁྱེད་ཀྱི་བབས་གདན་མཛོད། གོང་སྔོན་ཉག་གི་ས་
ཐང་ན། །(ཁྲི་རྡོ་སྒང་རི་ཡར་ཐང་)ང་རྒྱ་རྗེ་གསེར་ཤོ་འཕེན་ས་ཡིན། ། རྒྱལ་
པོ་ཁྱེད་ཀྱི་བབས་གདན་མཛོད། ། བློན་ལ་ས་གཡར་ཉེན་ལེ་མིན། ། གསེར་རུ་
གསུམ་མདོ་མན་ཆད་དང་། ། ཆུ་གཉིས་འདྲེས་ས་ཡན་ཆད་འདི། ། (ཆུ་མདོ་
འགག་མཆན་)རྒྱ་རྒན་ང་ཡིས་ཉོས་ལེ་མིན། ། རྒྱལ་པོ་ཁྱེད་ཀྱི་བབས་གདན་
མཛོད། ། བྲག་དམར་མེ་རིའི་རྫོང་ཆེན་ན། ། (བྲག་དམར་རི་འདུས་ཡིན་
ཟེར་)བྱ་ཁྱུང་ཆེན་ཚང་ལ་བཞུགས་འདྲའི་ས། ། རྒྱལ་ པོ་ ཁྱེད་ཀྱི་བཞུགས་
གནས་མཛོད། ། རྫོང་ས་དང་ཕོ་བྲང་འདི་ན་འདེབས། ། ཞེས་དང་། རྫ་
དཀར་སོ་མའི་ཆུ་འགོ་དེ། ། ཆིབས་ཀྱི་རྟ་ཆུ་བླུད་ས་མཛོད། ། དེ་ཚོ་རྒྱལ་པོའི་
• 74 •



.
，
，
，
ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་།
ཕྱག་ཏུ་བཞེས། །ཞུ་བའི་མཚམས་སྦྱོར་འདི་ལྟར་ཕུལ། ། ཁྱུང་དབུས་རིན་པོ་
ཆེས་བདག་ནི་ཁྱིམ་སྤང་གི་བཙུན་པ་ཞིག་ཡིན་པས་ཡུལ་མཁར་མི་སྡེ་འགོ་འཛིན་
ནི་བདག་གིས་མ་ཤེས་ཞེས་གསུངས། གལ་སྲིད་ཁྱེད་རྒྱུ་ཡི་ཡུལ་མཁར་ཁྱུང་པོ་
ལ་གསོལ་རས་བསྩལ་ཚེ་ང་ཡི་སྤུན་མཆེད་སྲས་ཨ་བརླ་དང་ནང་ཆེན་གྲགས་པ་
གཉིས་ཞང་ཞུང་ཁྱུང་ལུང་དངུལ་མཁར་ལ་བཞུགས་བཞིན་ཡོད་པས། བདག་
གིས་ཕྱག་རྟགས་ཤིག་བསྐུར་ལ་ཁྱེད་ཀྱིས་བང་མི་གཉིས་གཏོང་གནང་ཡོད་པའི་
རེ་འདུན་གསུངས། དེ་ནས་ཁྱུང་དབུས་རིན་པོ་ཆེས་ཕྱག་གྲི་ཡུ་དཀར་མ་དེ་
བསྐུར་གནང་བ་དང་། རྒྱ་ཉི་མ་འབྲུག་གྲགས་ཀྱིས་བང་མི་བཏང་བ་དེ་གཉིས་
ཀྱིས་ཁྱུང་ ཨ་ བརླ་ ཞལ་མཇལ་ཏེ་ཕྱག་རྟགས་དང་གནས་ཡིག་ཕུལ་ཏེ་ གདན་
དྲངས་པར་བྱོན་དགོས་པའི་གནས་ལུགས་རྣམས་ཞིབ་མོར་ཞུས་པས། ཁྱུང་ཨ་
བརླ་ཡིས་ཞལ་བཞེས་གནང་སྟེ་ཁོང་དང་བང་མི་གཉིས་ལྷོ་ལམ་བརྒྱུད་མར་བྱོན་
ཞིང་། ཁྱུང་པོ་སྟེང་ཆེན་གྱི་ཡུལ་དེར་དགའ་སྤྲོའི་ངང་ཕེབས། ། དེ་ནས་ཁྱུང་
དབུས་རིན་པོ་ཆེ་ཤེས་རབ་རྒྱལ་མཚན་དང་ཉི་མ་འབྲུག་གྲགས་རྣམ་གཉིས་ཀྱིས་
ཁྱུང་ཨ་བརླ་དང་ཞལ་འཛོམས་གནང་བ་མ་ཟད། རྒྱ་ཉི་མ་འབྲུག་གྲགས་ཀྱིས་
ས་ཐོབ་དང་སྡེ་ཐོབ་ཡོད་ཚད་ཁྱུང་ཨ་བརླ་ལ་ཕུལ་ནས་རྒྱ་རྗེ་འཁོར་དང་བཅས་
རྒྱ་ནག་ཡུལ་དུ་ཕེབས། སྐབས་དེར་ཁྱུང་དབུས་རིན་པོ་ཆེ་ཤེས་རབ་རྒྱལ་མཚན་
དང་ཨ་བརླ་སོགས་ཡུལ་སྡེའི་སེར་སྐྱ་ཡོངས་ཀྱིས་ཕེབས་སྐྱེལ་གཟབ་རྒྱས་ཞུས།
དེ་རྗེས་ ཁྱུང་ ཤེས་ རབ་ རྒྱལ་མཚན་ མཆོག་ གྲུབ་རྟགས་རྫུ་འཕྲུལ་དཔག་མེད་
བསྟན་ཏེ་ལྷོ་རྔུལ་ཆུའི་འགྲམ་དུ་ཕེབས་ནས་གཤེགས། །
དེ་ནས་ནང་ཆེན་གྲགས་པ་རྒྱ་ནག་ཏུ་ཕེབས། གོང་མ་ཆེན་པོས་མཇལ་
འཕྲད་གནང༌། ཡར་ཕྱིར་ལོག་ཕེབས་རྗེས་གོང་མ་ཆེན་པོའི་བཀའ་བཞིན་ཨ་
བརླའི་གདན་ས་ སྟེང་ཆེན་རང་དུ་མཛད། རྒྱལ་ཁྲིམས་དང༌བོན་ཁྲིམས་ ཀྱི་
: 75 •
-
-



，，
，，
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
-
མཚན་སྙན་འབྲུག་སྒྲ་ས་གཞི་ཡོངས་སུ་ཁྱབ། དེ་ནས་ཨ་བརླ་མཆོག་གིས་གྲུབ་
རྟགས་རྫུ་འཕྲུལ་འགྲན་མེད་ཀྱི་སྒོ་ནས་འགྲོ་དོན་རྒྱ་ཆེར་སྤེལ། མཐར་དགུང་ལོ་
དྲུག་ཅུ་རེ་གཉིས་ཕེབས་ཏེ་དགོངས་པ་བོན་དབྱིངས་སུ་གཤེགས། རྟེན་དུ་སྐུ་
གསུང་ཐུགས་རྟེན་མང་པོ་བཞེངས། །
དེ་ནས་ཨ་བརླ་ལ་ལྕམ་བཞི་ཡོད་པའི་ནང་ཚན་འདན་བཟའ་ལ་སྲས་ཁྱུང་
ཞིག་ཡེ་རྒྱལ་བ་དང་། དབང་རྒྱལ་གྲུབ། བྱང་ནང་པ་བྱང་ཤེས་དང་གསུམ་
ལས། ཆེ་བ་བླ་མ་ཁྱུང་ཞིག་ཡེ་རྒྱལ་བ་ཡིས་རབ་བྱུང་གི་སྡོམ་པ་གཙང་མར་སྲུང་།
ཁྲོ་བོ་དབང་ཆེན་དང་། ཕུར་པ་ལ་ཐུགས་དམ་མཛད། མཐུ་བྱིན་གྱི་ནུས་པ་མེ་
ལྟར་འབར་བ་བྱུང་ནས་བསྟན་འགྲོའི་བྱ་བ་རྒྱ་ཆེ་སྤེལ། དགུང་ལོ་བདུན་ཅུའི་
སྟེང་དུ་ཕེབས་སྐབས་དགོངས་པ་བདེ་བར་གཤེགས། དེ་ནས་རོང་མོ་ཟ་ཡི་སྲས་
བསོད་ནམས་རྒྱལ་མཚན་ནི་སྐུའི་མཚན་དཔེ་གཟི་བརྗིད་དང་ལྡན་པ། གསུང་
འགྲོ་བར་བཀའ་བཙན་པ། ཐུགས་ལ་མངོན་ཤེས་མངའ་བའི་མཁས་བཙུན་
བཟང་པོ་མཚན་སྙན་གྲགས་ཤིན་ཏུ་ཆེ་བ་ཞིག་བྱུང་། དགུང་ལོ་གྱ་གཉིས་ལ་
དགོངས་པ་བོན་དབྱིངས་སུ་གཤེགས། དེ་ནས་རོང་མོ་ཟ་ཡི་སྲས་དྲུང་ཆེན་ནམ་
མཁའ་རྒྱལ་མཚན་ནི། བོན་གྱི་གསུང་རབ་ལ་མཁྱེན་རྒྱ་ཆེ་ཞིང༌། ལྷག་པར་དུ་
རྟག་ཏུ་སྲིད་རྒྱལ་དྲེལ་དམར་སྒྲུབ་པས་མཐུ་རྩལ་ཧ་ཅང་ཆེ་བ་དང་། འགྲོ་དོན་
འཕྲིན་ལས་རྒྱ་ཆེ་མཛད། དགུང་ལོ་བདུན་ཅུ་དོན་གཉིས་ལོར་ སྟེང་ཆེན་དུ་
གཤེགས། དེའི་ གདན་ ས་ རིན་ཆེན་རྒྱལ་ མཚན་དར་གྱིས་ བཟུང༌། གསང་
གསུམ་ཡོན་ཏན་དང་ལྡན་ཞིང་བོན་གྱི་བསྟན་པ་རྒྱ་ཆེ་སྤེལ། དགུང་ལོ་ཞེ་
གཉིས་ལོར་སྟེང་ཆེན་དུ་དགོངས་པ་བདེ་བར་གཤེགས། དེའི་གདན་ས་གཡུང་
དྲུང་རྒྱལ་མཚན་གིས་བཟུང་། མཁས་གྲུབ་འདི་ནི་བོན་གྱི་རིག་པའི་གནས་ལ་
སྦྱང་པ་ཆེ་ཞིང་འགྲོ་དོན་རྒྱ་ཆེ་མཛད། དགུང་ལོ་ལྔ་བཅུ་ང་གཉིས་ལ་ཕེབས་
• 76 •



ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་།
སྐབས་ཁྱུང་པོ་སྟེང་ཆེན་དུ་དགོངས་པ་རྫོགས། དེའི་གདན་ས་རིན་ཆེན་རྒྱལ་
མཚན་གྱིས་ བཟུང་། དག་ པ་ དྲང་སྲོང་ གི་ བསྟན་ པ་ འཛིན་ ཅིང༌། མཁས་
བཙུན་དོན་ལྡན་གྱི་མཚན་སྙན་གང་སར་གྲགས། བགྲང་བྱ་སུམ་ཅུ་སོ་བཞི་ལོར་
དགོངས་པ་བོན་དབྱིངས་སུ་གཤེགས། དེའི་གདན་ས་བསྟན་པའི་རྒྱལ་མཚན་
གྱིས་བཟུང༌། གསང་གསུམ་ཡོན་ཏན་ལྡན་ཞིང་གཞན་རྒྱུད་རྟོགས། ། ཐུགས་
དམ་གཅོད་ལ་ མཁས་ པས་ འགལ་རྐྱེན་ སེལ། ། དགུང༌གྲངས་ བརྒྱད་ ཅུ་ གྱ་
གསུམ་ཐོག་སྟེང་ཆེན་དུ་དགོངས་པ་བོན་དབྱིངས་སུ་གཤེགས། དེའི་གདན་ས་
ཡེ་ཤེས་རྒྱལ་མཚན་གྱིས་བཟུང་། རྐྱེན་ངན་བར་ཆད་ཆེ་བས་སྐུ་ཆུང་ངུའི་དུས་
སྟེང་ཆེན་དུ་དགོངས་པ་རྫོགས། དེའི་གདན་ས་ལྷུན་གྲུབ་བསོད་ནམས་དབང་
རྒྱལ་གྱིས་བཟུང་། ཡིད་འཕྲོག་མཛེས་མའི་སྐུ་ལ་གཟི་བརྗིད་ལྡན། ། རླབས་
ཆེན་འཁོར་ལོ་གསུམ་གྱི་རྒྱལ་བསྟན་སྤེལ། ། ཞེས་གཡུང་དྲུང་བོན་གྱི་བསྟན་
པའི་འཁོར་ལོ་རྒྱ་ཆེར་བསྐོར། དགུང་ལོ་བཞི་བཅུ་ཞེ་བརྒྱད་ཐོག་སྟེང་ཆེན་དུ་
དགོངས་པ་བོན་དབྱིངས་སུ་གཤེགས། དེའི་གདན་ས་དབང་གི་རྒྱལ་མཚན་
གྱིས་བཟུང་། སྐུ་ཚེ་བར་ཆད་ཆེ་བས་སྐུ་ཆུང་ངུའི་དུས་ནས་དགོངས་པ་རྫོགས།
དེ་ནས་སྐྱེས་མཆོག་ཡིད་བཞིན་རྒྱལ་བ་གདན་སར་ཕེབས། སྐྱེས་མཆོག་འདི་ནི་
གསང་གསུམ་ཡོན་ཏན་གྱི་མངོན་པར་མཐོ་ཞིང་། བོན་སྐྱོང་བསྟན་སྲུང་རྣམས་
དངོས་སུ་འཁོར། སྣང་སེམས་རོ་གཅིག་ཏུ་རྟོགས་ པའི་གྲུབ་རྟགས་མང་པོ་
བསྟན། དེ་ནས་མཐུ་དབང་སྟོབས་ལྡན་རྒྱལ་བ་དོན་གྲུབ་བྱོན་ནས་བསྟན་པ་
སྤེལ། དེ་ནས་ཁྱུང་པོ་བླ་ཆུང་བློ་གྲོས་རྒྱལ་མཚན་ཞེས་མཁས་བཙུན་དམ་པ་
འདི་ཡིས་བསྟན་པ་འགྲོ་དོན་རྒྱ་ཆེར་མཛད་དོ། ། དེ་ནས་སྤྲུལ་པའི་སྐུ་མཆོག་
རྒྱལ་བ་གཉིས་པ་བློ་ ལྡན་སྙིང་པོ་ནི་སུམ་པ་གླང་གི་གྱིམ་ཤོད་དུ་དབྲ་རིགས་
གདུང་ལས་རབ་བྱུང་དྲུག་པའི་ལྕགས་བྱི་(སྤྱི་ལོ་1360)ལོར་སྐུ་བལྟམས། རྩ་
• 77 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གསུམ་ལྷ་དང་བོན་སྐྱོང་བསྟན་སྲུང་ཐམས་ཅད་འཁོར་ཞིང་། མདོ་དྲི་མེད་གཟི་
བརྗིད་སོགས་སྙན་རྒྱུད་བཀའ་གཏེར་པོད་ལྔ་བཅུ་ང་བཞི་ཙམ་གཏན་ལ་ཕབ།
བསྟན་འགྲོའི་དོན་དུ་མཛད་རྗེས་དཔག་མེད་སྤེལ་ཞིང་ཁྱུང་པོ་སྟེང་ཆེན་ཁ་རུ་
རྗེས་བཞག་གི་གསས་ཁང་བཀྲ་ཤིས་འོད་འབར་ཞེས་བྱ་བ་རྨད་བྱུང་གི་གཙུག་
ལག་ཁང་ཐོག་བརྩེགས་ལྔ་ཡོད་པའི་ནང་ཐེག་པ་བཞི་བཅུ་རྩ་ལྔའི་སྐུ་ཆ་ཚང་
བཞེངས། ཁམས་ཆེན་ནག་ཕྲན་ པ་ ཞེས་ གསེར་ བྲིས་དང་མདོ་དྲི་མེད་གཟི་
བརྗིད་ སོགས་ གསུང་ རབ་བྱིན་ཅན་མང་པོ་བཞེངས་ གནང་མཛད། གཞན་
ཡང་རྨད་བྱུང་གྲུབ་པའི་རང་རྟགས་ངོ་མཚར་ལྡན་པ་མང་པོ་བསྟན། བགྲང་བྱ་
བཞི་ཅུ་ཞེ་བདུན་ཐོག་འཇའ་གུར་དང་མེ་ཏོག་གི་ཆར་པ་བབས་བཞིན་དགོངས་
པ་བོན་དབྱིངས་སུ་བདེ་བར་གཤེགས། དེ་ནས་ཁྱུང་ཆེན་ཡོན་ཏན་རིན་ཆེན་
གདན་སར་ཕེབས་ཤིང་བསྟན་པ་དང་འགྲོ་བའི་དོན་རྒྱ་ཆེ་མཛད། དེ་ནས་ཁྱུང་
དཀར་གྱི་གདན་ས་ཁྱུང་པོ་ཨ་འཇེ་ཞེས་བྱ་བས་འཛིན། དེ་ནས་ཁྱུང་དཀར་གྱི་
གདན་ས་རྗེས་མ་འཛིན་མཁན་ཁྱུང་པོ་རྣམ་རྒྱལ་ཡིན་ཅིང་། མཐུ་སྟོབས་བྱིན་
རླབས་ནུས་པ་ཆེ་ཞིང་། བསྟན་སྲུང་བྲག་བཙན་དམར་པོ་བྲན་ལྟར་འཁོར་ཞེས་
མཛད་པ་དང་མཐུ་ སྟོབས་འགྲན་པ་དཀའ་བ་ཞིག་བྱུང་། དེ་ནས་ སྟེང་ཆེན་
ཁྱུང་དཀར་གྱི་གདན་ས་སྤྱང་བེ་ཞུ་བློ་བཟང་བྱ་བས་བཟུང༌། བསྟན་སྲིད་དང་
འགྲོ་དོན་ལེགས་པར་བསྐྱངས། དེ་རྗེས་སྤྱང་ཚང་གི་སྲས་རིམ་བྱོན་གྱིས་ལུགས་
གཉིས་ཀྱི་བྱ་བ་བསྐྱངས་ཏེ་གདན་ས་བཟུང་། དེའི་ནང་ནས་སྤྱང་འཕགས་ཚེ་
དབང་བསྟན་རྒྱལ་ཉིད་སྐུ་ན་ཆུང་དུས་རྒྱལ་སྲས་དམ་པའི་ངང་ཚུལ་འཛིན་ཅིང་།
རབ་ཏུ་བྱུང་ནས་གྲྭ་ས་ཆེན་པོ་གཡུང་དྲུང་གླིང་དུ་བྱོན་ཏེ་མཚན་ཉིད་ལ་སྦྱང་
བརྩོན་ལེགས་པར་གནང་ཐོག་དགེ་བཤེས་ཀྱི་མཚན་རྟགས་བཞེས། བཅུ་ཕྲག་
རིག་པའི་གནས་ལ་གསན་སྦྱོང་མཐར་ཕྱིན་གནང་བ་མ་ཟད། སྐྱབས་མགོན་བླ་
• 78.



•
，
.
ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་།
མ་རྒྱལ་མཚན་གྱི་དྲུང་ནས་ངག་ལུང་དང་མན་ངག་ཡོངས་རྫོགས་ཞུས། སྐབས་
དེར་ སྟེང་ཆེན་ དུ་ གཏེར་ཆེན་ བདེ་ཆེན་ གླིང་པ་བྱོན་ནས་ གཏེར་ སྒྲོམ་ ཁར་
བཞུགས་ཏེ་གནས་འདིར་མྱུར་དུ་དགོན་པ་ཆགས་པའི་ལུང་བསྟན་དང་བྱིན་
རླབས་རྟེན་འབྲེལ་མཛད། དེ་དོན་བཞིན་སྐྱབས་མགོན་ཟླ་བ་རྒྱལ་མཚན་གྱིས་
ཚེ་དབང་བསྟན་ལ་ས་གནས་དེར་དགོན་པ་བཞེངས་དགོས་པའི་ལུང་བསྟན་
གནང་བ་བཞིན་སྟེང་ཆེན་སྟོད་དུ་ཁྱུང་དཀར་རྒྱུའི་བླ་རབས་རིམ་བྱོན་གྱི་གཡུང་
དྲུང་བསྟན་རྒྱས་གླིང་དང༌། སྨད་དུ་ཁྱུང་བླ་རབས་བཅོ་བརྒྱད་བྱོན་པའི་གདན་
ས་ཀུན་ཁྱབ་གླིང་ཞེས་པ་དེ་གཉིས་གཅིག་ཏུ་བསྒྲིལ་ནས་བླ་མ་སྐྱེས་ཆེན་དམ་པ་
གཉིས་ཀྱི་ལུང་བསྟན་བཞིན་ས་གནས་ཁྱད་འཕགས་ཅན་གཏེར་སྒྲོམ་ཁ་ཞེས་པ་
དེར་རབ་བྱུང་བཅུ་བཞི་པའི་ཆུ་ཁྱི་ (སྤྱི་ལོ་1862)ལོར་དགོན་པ་གསར་སྤྲོས་
མཛད། རྒྱ་ཆེ་ལ་གྲྭ་པ་མང་བ་དང་མངའ་འོག་སྡེ་ཁག་དུད་གྲངས་བཞི་བརྒྱ་
ལྷག་ཙམ་ཡོད། དེ་བཞིན་གཙུག་ལག་ཁང་ཆེ་ཆུང་བརྒྱ་ལྷག་ཙམ་ བཞེངས།
གཙང་དགོན་ཤ་སྟག་ལ་བསྒྱུར་ཏེ་བཤད་སྒྲུབ་སྒོམ་གསུམ་གྱི་སྲོལ་གཏོད་དེ་སྡེ་
སྣོད་གསུམ་གྱི་འཆད་ཉན་དང༌། བསླབ་པ་གསུམ་གྱི་ཉམས་ལེན་ལ་བསྟེན་ཏེ་
ལོ་ལྟར་སྒྲུབ་པ་ཚོགས་ཆེན་ཐེངས་བཅོ་ལྔ་འཚོགས་དགོས། དུས་རྟག་ཏུ་སྐྱེས་བུ་
དམ་པ་ནམ་མཁའི་སྐར་ཚོགས་ལྟར་བྱོན་ནས་ཁྱུང་པོ་གདན་ས་བར་མ་གཡུང་
དྲུང་བསྟན་རྒྱས་གླིང་ཞེས་མཚན་སྙན་གྱི་བ་དན་གངས་ཅན་ས་མཐོ་ཡོངས་སུ་
གཡོ་བཞིན་གནས། དེ་ནས་མཁས་གྲུབ་གཡུང་གྲགས་པས་རྒྱལ་བའི་བཀའ་
འགྱུར་དང་རྟེན་འགྱུར་སྤུས་ལེགས་རྒྱས་པར་བཞེངས། དཀར་ཆག་ཕྱག་དཔེ་
རྒྱས་པར་བརྩམས་ཏེ་ལུང་རྟོགས་གཤེན་བསྟན་མི་ནུབ་གོང་དུ་འཕེལ། དེ་ནས་
ཁྱུང་སྤྲུལ་ཚེ་དབང་གཡུང་དྲུང་གིས་བོན་བསྟན་སྔར་མུས་འཛིན་པའི་སྐབས་སུ་
རབ་བྱུང་བཅུ་དྲུག་པའི་ཆུ་གླང༌(སྤྱི་ལོ་1913)ལོར་རྒྱ་བོད་ གཡུལ་འཁྲུག་
• 79 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
སྐབས་དགོན་པ་འདི་མེར་བསྲེགས་ཏེ་གཏེར། སླར་ཡང་ཁྱུང་སེར་སྒ་སྤྲུལ་ཚེ་
དབང་གཡུང་དྲུང་གིས་བརྗིད་ཆགས་ཀྱི་ལྷ་ཁང་རྒྱ་ཆེ་དང༌། སྐུ་གསུང་ཐུགས་
རྟེན་གང་མང་བཞེངས་ཏེ་བསྟན་འགྲོའི་དོན་རྒྱ་ཆེར་མཛད། དེ་ནས་མཁན་པོ་
བསྟན་པ་གྲྭ་ས་གཡུང་དྲུང་གླིང་ནས་མཚན་ཉིད་དགེ་བཤེས་ཀྱི་མཚན་རྟགས་
བཞེས་ཏེ་རང་ཡུལ་དུ་ཕེབས། དེ་ནས་རྒྱལ་བ་སྨན་རིའི་མཁན་ཆེན་ཉི་མ་
དབང་རྒྱལ་དགོན་འདིར་བྱོན་སྐབས་བསྟན་པའི་བདག་པོ་མཁན་པོར་མངའ་
གསོལ་མཛད། སྐུ་གསུང་ཐུགས་རྟེན་མང་པོ་བཞེངས་ནས་བསྟན་འགྲོའི་དོན་
རྒྱ་ཆེ་སྤེལ་བ་བཅས་སོ། །
ཁྱུང་པོ་སྟེང་ཆེན་དགོན་འདིར་དམངས་གཙོའི་བཅོས་སྒྱུར་སྐབས་གྲྭ་པ་
བརྒྱ་དང་བརྒྱད་ཅུ་ཙམ་དང་། ད་ལྟ་བླ་མ་དང་མཁན་པོ་རྒྱ་མཚོ་ནོར་བུ་དགུང་
ལོ་སུམ་ཅུ་ སོ་ གསུམ། དབུ་ མཛད་འཆི་མེད་ གཡུང་ དྲུང་ དང་། བསྟན་ པ།
ཚུལ་ཁྲིམས་བཅས་དང༌། དགེ་བསྐོས་བསོད་ནམས་བཀྲ་ཤིས། སྙིང་རྗེ་བསྟན་
འཛིན་སོགས་གྲྭ་གྲངས་དྲུག་ཅུ་རེ་གཅིག་ཙམ་འདུག དགོན་པར་རྒྱུན་སྡོད་གྲྭ་
པ་བཅུ་བཞི་ཙམ་ལས་མེད། །
ཉིན་རེའི་བྱེད་སྒོ་ནི། ཞོགས་པ་རྩ་རླུང་གསོལ་འདེབས་དང་། སྔོན་འགྲོ་
ཁ་འདོན། དེ་ནས་བསངས་བཏང་། གཏོར་མ་བདུད་རྩི་ཆུ་རྒྱུན་དང་། རྩིས་
འགོ་བདུན་པ། ཛམ་ལྷ། ལན་ཆགས། བར་མདོ་སོགས་བཏང༌། ཆོ་ག་ནི།
སྨོན་ལམ་ མཐའ་ ཡས་ དང༌། འདུས་ ཆོག (དབྱར་ གནས་ སྐབས་) མ་ དཀྲི།
རྣམ་རྒྱལ། མཁའ་ཀློང་མདོས། ཁྲོ་བོའི་སྐོར། གཤེད་དམར་དང༌། ཁྲོ་བོ།
དབང་ཆེན། བོན་སྐྱོང་བཅས་ཡིན། །
གནས་རིའི་སྐོར། རྒྱབ་རི་བྲག་དམར་རི་འདུས། དེའི་ གནས་བདག་
རིན་ཆེན་འབར་བ་དང་། གཡས་སུ་གཟི་ཡར་སྐུ། མར་སྐུ། གོང་རྒྱལ།(སྲུང་
• 80 •



ཁྱུང་པོ་སྟེང་ཆེན་ཁྱུང་དཀར་གཡུང་དྲུང་བསྟན་རྒྱས་གླིང་།
མ་ཞིག་) མདུན་རི་ཁྱུང་པོ་རི་རྩེ་དྲུག །
འཚོ་བའི་ཡོངས་ཁུངས་ནི། ཉེ་འཁོར་ཡེ་ཐ་གྲོང་བརྡལ་ལ་ཞིང་འབྲོག་
ཁྱིམ་དུད་ལྔ་བརྒྱ་ལྷག་ཙམ་དང་། མི་གྲངས་སུམ་སྟོང་ཉིས་བརྒྱ་ལྷག་ཙམ་འདུག
གཙོ་བོ་གྲོང་ཆོག་ཏུ་བསྐྱོད་དེ་འཚོ་བ་སྐྱེལ་དགོས་ཤིང་། ཉིན་རེ་སྐུ་ཡོན་མཐོ་
ཤོས་ལ་སྒོར་ཉི་ཤུ་དང༌། དམའ་ཤོས་ལ་སྒོར་ལྔ་ཙམ་འབུལ་སྲོལ་འདུག །
ཁྱུང་པོ་སྟེང་ཆེན་རི་ཁྲོད་འདི་ནི་ཁྱུང་དཀར་གཡུང་དྲུང་བསྟན་རྒྱས་གླིང་
གི་ཤར་ངོས་སུ་གནས། དགོན་དེ་གཉིས་བར་ཐག་ཧ་ཅང་ཉེ་བ་ཡོད་ལ། རི་
ཁྲོད་འདི་ཡི་ལྷ་ཁང་གཞི་རྒྱ་ཆེ་ལ་བཟོ་བཀོད་བརྗིད་ཆགས་ལྡན་པ་ཞིག་ཡོད།
ནང་རྟེན་གཙོ་བོ་ནི། ལྷ་ཁང་ཆེ་མོའི་དབུས་སུ་ སྨོན་ལམ་རྒྱལ་མཚན་དང༌།
གཡས་སུ་མེ་སྟོན་ཉི་མ་རྒྱལ་མཚན། གཡོན་དུ་ཚུལ་ཁྲིམས་རྒྱལ་མཚན་བཅས་ཀྱི་
སྐུ་གདུང་ཡོད་ལ་སྟོན་པ་གཤེན་རབ་ཀྱི་མཛད་པ་བཅུ་གཉིས་ཀྱི་ཞལ་ཐང་རྙིང་
མ་ཞིག་ཀྱང་འདུག །
རི་ཁྲོད་འདིར་དམངས་གཙོའི་བཅོས་བསྒྱུར་སྐབས་ གྲྭ་པ་ལྔ་བཅུ་ ལྷག་
ཙམ་ཡོད་པ་དང༌། ད་ལྟ་བླ་མ་གཉིས་ཏེ་ལྷུན་གྲུབ་རྒྱ་མཚོ་དང༌། ཡོན་ཏན་རྒྱ་
མཚོ། དབུ་མཛད་བཀྲ་ཤིས་དབང་འདུས། མ་དགོན་ནི་ཀོང་པོ་རྒྱལ་རི་དགོན་
ཡིན་གསུངས། །
ཉིན་རེའི་བྱེད་སྒོ་གཙོ་བོ་ནི། ཞོགས་པ་བསངས་དང་གཏོར་མ་གཏོང་
དགོས། ཉིན་དགུང་ལ་ཡི་དམ་སྙིང་པོ་དང་། དགོང་མོ་བཀག་སྐྱོང་འདོན་
དགོས། །
ལོ་རེ་བོད་ཟླ་བཞི་པའི་ཚེས་ཉེར་གསུམ་ནས་ཚེས་སུམ་ཅུ་བར་ཆོ་ག་བཅུ་
གཉིས་ཆ་ཚང་འདོན་དགོས། བོད་ཟླ་ལྔ་པ་ནས་དྲུག་པའི་ཟླ་མཇུག་བར་རྣམ་
རྒྱལ་ཆོ་ག་གཏོང་དགོས། བོད་ཟླ་དགུ་པའི་ཚེས་ཉེར་གཅིག་ནས་ཚེས་སུམ་ཅུ་
• 81 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བར་དགུ་གཏོར་གཏོང་བ་དང༌། སྐབས་འགར་ཡི་དམ་དྲན་པ་དྲག་པོ། སྲིད་
པའི་རྒྱལ་མོའི་ཆོ་ག་གཏོང་བ་བཅས་སོ། ། ། །
• 82 •



འཇིག་རྟེན་ན་གྲགས་ཆེ་བའི་ཕྲང་ནག་གི་
གདན་ས་རྩེ་དྲུག་དགོན་སྐོར།
དགོན་འདི་ནི་སྟེང་ཆེན་རྫོང་ས་སྒང་ཤང་གི་ཁོངས་སུ་གཏོགས། རྫོང་
ནས་རླངས་འཁོར་འགྲོ་ལམ་འརྒྱུད་ཤར་ལྷོའི་ངོས་སུ་སྤྱི་ལེ་སུམ་ཅུ་ཙམ་བསྐྱོད་ཚེ་
རྩེ་དྲུག་དགོན་གྱི་རི་གཤམ་དུ་སླེབས། དེ་ནས་རིའི་ནུབ་ངོས་ནས་རྟ་བཞོན་ཏེ་
ཆུ་ཚོད་གཉིས་ཙམ་རི་སྟེང་དུ་ཕྱིན་ན་རྩེ་དྲུག་དགོན་དུ་འབྱོར། དགོན་འདིའི་
ཁོར་ཡུག་གི་ཡུལ་ལྗོངས་ནི་ཧ་ཅང་མཛེས་ལ། ཕྱོགས་གང་ས་ནས་བྱ་རྒྱལ་ཁུ་
བྱུག་དང༌། བྱིའུ་ཆུང་འཇོལ་ མོ་ སོགས་ ཀྱི་ གསུང་ སྙན་ སྒྲོག་ཅིང་། གཡས་
གཡོན་གྱི་རི་ལུང་མང་པོར་གླིང་གེ་སར་རྒྱལ་པོ་དང་སེང་ལྕམ་འབྲུག་མོའི་སྐོར་
གྱི་གཏམ་བརྒྱུད་མང་ལ། གནས་རི་དང་ཡུལ་ལྷ་ཞི་བདག་སྐོར་གྱི་བཤད་རྒྱུན་
ཡང་ཤིན་ཏུ་མང་པོ་ཡོད།
དགོན་འདི་རབ་བྱུང་དྲུག་པའི་ཆུ་ཕག་(1383)ལོར་སྤྲུལ་སྐུ་བློ་ལྡན་སྙིང་
པོས་ཕྱག་བཏབ། གནས་འདི་ནི་གཡུང་དྲུང་སེམས་དཔའ་གྲངས་ལས་འདས་
པའི་སྒྲུབ་གནས་བྱིན་རླབས་ཅན་དང་། སུམ་པ་གླང་གི་གྱིམ་ཤོད་དཔལ་ཤེལ་
ལེ་རྫོང་དྲུག་གཤེན་བསྟན་དྲི་མེད་རྣམ་པར་དག་པའི་གླིང་ཞེས་གྲགས་པ་དང་།
འཛམ་གླིང་གི་ཕྱོགས་དབུས་གང་སར་གནས་པའི་གནས་ཆེན་ལྔ་སྟེ། རྒྱ་ནག་ཆུ་
བོ་གླིང་ཆེན་ལ། ། རི་བོ་རྩེ་ལྔ་མཁའ་འགྲོའི་གནས། རྒྱ་གར་རྡོ་རྗེ་གླིང་ཆེན་ལ།
རྩྭ་རའི་རྩྭ་ཁང་མཁའ་འགྲོའི་གནས། ཨོ་རྒྱན་པད་མ་གླིང་ཆེན་དུ། མེ་ཏོག་
· 83 .



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
lo ar
é ir
སྤང་མཛེས་མཁའ་འགྲོའི་གནས། ཤམ་བྷ་ལ་ཡི་གནས་མཆོག་ཏུ། ། རི་བོ་བོ་དྷི་
མཁའ་འགྲོའི་གནས། ། ཁ་བ་ཅན་གྱི་ལྗོངས་ སྨད་དུ། ། ཤེལ་ལེ་རྫོང་དྲུག་
མཁའ་འགྲོའི་གནས། ། མ་དང་མཁའ་འགྲོའི་འདུས་ ས་ཡིན་ཞེས་འཁོད་པ་
ལྟར་ན་གནས་ཁྱད་དུ་འཕགས་པ་ཞིག་ཡིན་པ་ལུང་གསལ་པོར་བསྟན། ཡང་རྩེ་
དྲུག་ལྷུན་པོ་གཙུག་གི་རྩེ། ། ཤེལ་ལེ་རྒྱུ་སྐར་གསང་བའི་གནས། ། ཡར་ལང་
ཤེལ་ལེ་རྫོང་དྲུག་ལ། ། རྩེ་མོ་དྲུག་ལ་མཚན་དྲུག་ཡོད། ། མདུན་རྒྱབ་གཉིས་ལ་
མཚན་བརྒྱད་ཡོད། ། དང་པོ་ཡིད་བཞིན་ནོར་བུའི་རྩེ། ། སྦྱིན་པ་མཐར་ཕྱིན་
རྩེ་མོ་ཐོབ། ། གཉིས་པ་དྲི་མེད་ཤེལ་དཀར་རྩེ། ། ཚུལ་ཁྲིམས་མཐར་ཕྱིན་དྲི་
མེད་ཐོབ། ། གསུམ་ པ་ མཉམ་ ཉིད་ མཐོང་ བ་ རྩེ། ། བཟོད་པ་མཐར་ཕྱིན་
གཉིས་མེད་ཐོབ། ། བཞི་པ་བསམ་གྲུབ་དགའ་བ་རྩེ། ། བརྩོན་འགྲུས་མཐར་
ཕྱིན་སྒྱུ་འཕྲུལ་ཐོབ། ། ལྔ་པ་མི་འགྱུར་གཡུང་དྲུང་རྩེ། ། བསམ་གཏན་མཐར་
ཕྱིན་གཡོ་མེད་ཐོབ། ། དྲུག་པ་ཆེན་པོ་ཏོག་ཆེན་རྩེ། ། ཤེས་རབ་མཐར་ཕྱིན་རྩེ་
མོ་ཐོབ། ། མདུན་དུ་མངོན་དགའ་སེང་གེ་རྩེ། ། ཤར་གྱི་མདངས་ལེན་མཇུག་
མཐར་ཕྱིན། ། རྒྱབ་ཏུ་མཐོང་སྨོན་ཟླ་བ་རྩེ། ། ནུབ་ཀྱི་ཟེར་བསྡུས་སྤྱོད་མཐར་
ཕྱིན། རྩེ་བརྒྱུད་རྩེ་མོ་བཅུ་གཉིས་ལྡན། ། གཉིས་སུ་མེད་པའི་འབྲས་མཐར་
ཕྱིན། ། སྐལ་ལྡན་བཞུགས་པའི་གནས་སུ་བཟང་། རྒྱབ་རི་གླང་ཆེན་ཉལ་བ་
འདྲ། ། གླང་ཆེན་ཁ་ན་ནོར་བུ་ཡོད། ། གཡས་རི་ཟླ་བ་ཚེས་པ་འདྲ། ། ཟླ་ཚེས་
མཁའ་ལ་སྐར་ཕྲན་ཡོད། ། གཡོན་རི་སེང་གེ་མཆོངས་པ་འདྲ། ། དུང་སེང་
མགུལ་ན་གཡུ་རལ་ཡོད། ། རི་རྒྱུད་དར་དཀར་སྤེལ་བ་ལ། ། མཉྫིའི་སྟེང་ན་
བུམ་ཚུལ་ཡོད། ། ཆེ་རྒྱུད་གདན་ས་མི་འཆུག་པ། ། བུམ་པ་དགོས་འདོད་ཀུན་
ནས་འབྱུང༌། ། ཡིད་བཞིན་ནོར་བུ་རྒྱུན་མི་ཆད། ། བུམ་ལྟོ་གཡུང་དྲུང་བོན་
གྱིས་བསྐངས། ། ཞེས་པ་སོགས་དགོན་དེ་གནས་ཡུལ་གྱི་ཁྱད་ཆོས་དང༌། ཕྱི་
• 84 •



འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
ནང་གསང་གསུམ་གྱི་ཡོན་ཏན། བསྟོད་པ་ཚིག་མང་དུ་བརྗོད་པའོ། །
དགོན་འདིའི་མཐའ་བསྐོར་ན་ངོ་མཚར་ལྡན་པའི་བཀའ་རྟགས་དང་རང་
བྱོན་དུ་མས་ཁེངས་ཤིང༌། མདུན་གྱི་ཕ་བོང་རིའི་འོག་ཏུ་རྒྱལ་བ་གཤེན་རབ་མི་
བོ་ཆེའི་ཞབས་རྗེས་ཁྲུ་གང་ཙམ་བྱས་པ་ཞིག་བཞུགས། ད་ལྟའང་དད་ལྡན་སྐྱེ་
བོ་ཀུན་གྱིས་དངོས་སུ་མཇལ་རྒྱུ་ཡོད། རྒྱབ་ཏུ་རྒྱལ་བ་རྒྱ་མཚོའི་སྐུའི་རང་བྱོན་
དང་། སྟོན་པ་འཆི་མེད་གཙུག་ཕུད་ ཀྱི་ རྫུ་ འཕྲུལ་ གྱི་ ཞབས་རྗེས། གསང་
སྔགས་ཀྱི་བསྟན་པ་དར་བའི་བརྡ་རྟགས་ལ་ཡི་གེ་ཨ་དང་མའི་རང་བྱོན། བླ་
ཆེན་དྲན་པ་ནམ་མཁའི་བཞུགས་ཁྲིའི་ཐོག་ལ་གཡུང་དྲུང་དང་ཨ་ཡིག་རང་བྱོན།
བྲག་རིའི་གཡོན་ངོས་སུ་མཁའ་འགྲོ་སེང་གདོང་མའི་སྐུའི་རང་བྱོན་སོགས་ཡོད་
ལ། ཁྱད་པར་དུ་རྩེ་དྲུག་གནས་རིའི་མདུན་གཤམ་དུ་དུར་ཁྲོད་བསིལ་བ་གླིང་
གི་དཀྱིལ་ཞེས་པ་ལ་ཐོད་པ་བོར་ཆོག་དཀྱིལ་འཁོར་དང་། ཟུར་དུ་རྡོ་བའི་བམ་
ཆེན་གན་ རྒྱལ་ འདྲ་ བ་ལ། མཁའ་འགྲོ་སེང་གདོང་ཁྲོས་ མ་ རྟག་ ཏུ་ གནས།
གནས་བརྒྱད་མཁའ་འགྲོའི་དབུ་བརྙན་མང་པོ་དང་ཕྱག་རྗེས། རྡོ་ཕ་བོང་ངོས་
ཤིག་ལ་སངས་རྒྱས་གླིང་པས་ཕྱག་མཛུབ་ཀྱིས། སྒོ་གསུམ་དག་པའི་དགེ་བ་གང་
བགྱིས་པ། ། ཁམས་གསུམ་སེམས་ཅན་རྣམས་ཀྱི་དོན་དུ་བསྔོ། ། དུག་གསུམ་
བསགས་པའི་ལས་སྒྲིབ་ཀུན་བྱང་ནས། ། སྐུ་གསུམ་རྫོགས་པའི་སངས་རྒྱས་
མྱུར་ཐོབ་ཤོག་ཅེས་ཡིག་གཟུགས་ལེགས་པོའི་དབུ་ཅན་འདམ་ལ་བྲིས་པ་ལྟར་
གཤོང་འབུར་དང་ལྡན་པ་གསལ་ལྷམ་མེར་མཇལ་རྒྱུ་ཡོད། དེ་ནས་མདའ་
རྒྱངས་གང་གི་སར་ཕ་བོང་ཞིག་གི་ངོས་སུ་ཡི་གེ་ཀུན་གྱི་མ་ཕྱི་ཡ་ ར་ཁ་སྲུ་ ཨ་
བཅས་ཀྱི་རང་བྱོན་དངོས་སུ་མཇལ་རྒྱུ་ཡོད། ཕ་བོང་བོན་རིའི་ངོས་ལ་བཀའ་
རྟགས་ཞབས་རྗེས་ཡིག་འབྲུ་གསལ་བ། མཐའ་བསྐོར་དུ་ཁྲོ་བོ་གཙོ་མཆོག་
མཁའ་འགྱིངས་ཀྱི་སྐུའི་རང་བྱོན། ཡང་སངས་རྒྱས་སྨན་བླའི་སྐུ་དང་དཀྱིལ་
• 85 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
འཁོར། དེ་བཞིན་རྟ་རྒྱལ་རྫོང་ཆེན་ནང་གྱིམ་ཚ་རྨ་ཆུང་གི་བྲག་ཕུག་དང་། ཆུ་
བོ་གར་དུ་བསྒྱུར་པའི་གྲུབ་རྟགས་ལ་བྲག་ཕུག་མཐིལ་དུ་མཚོ་ཡོད་པ། ཤེལ་
བྲག་དྲི་མེད་དངོས་དགའི་རྩེ་མོ་ལ་དུང་དཀར་རང་བྱོན། ཤེལ་ལེ་རྒྱ་གར་རྩེ་ལ་
རིག་འཛིན་མཁའ་འགྲོའི་གསང་ཕུག ཚེ་དབང་སྒྲུབ་ཕུག པད་འབྱུང་སྒྲུབ་
ཕུག བློ་ལྡན་སྒྲུབ་ཕུག བླ་ཆེན་དྲན་པ་ནམ་མཁའི་སྒྲུབ་ཕུག་སོགས་ངོ་མཚར་
ལྡན་པའི་སྒྲུབ་ཕུག་དང་། རང་བྱོན་དུ་མ་དད་ ལྡན་སྐྱེ་བོ་སེར་སྐྱ་ཀུན་གྱིས་
དངོས་སུ་མཇལ་རྒྱུ་ཡོད། ། །
དགོན་འདིའི་བླ་རྒྱུད་རིམ་བྱོན་སྐོར། དེ་ཡང་སྤྲུལ་སྐུ་བློ་ལྡན་སྙིང་པོ་ནི།
མདོ་ཁམས་ཁྱུང་ཡུལ་སུམ་པ་གླང་གི་གྱིམ་ཤོད་དུ་དབྲ་རིགས་ཀྱི་གདུང་རྒྱུད་ལས།
རབ་བྱུང་དྲུག་པའི་ལྕགས་བྱི་ ( 1360)ལོར་སྐུ་ལྟམས། སྐུ་ན་ཆུང་དུས་ནས་
བྱིས་པ་གཞན་དང་མི་འདྲ་བར་སྤྱང་གྲུང་འཛོམས་ལ་སྐྱེས་སྟོབས་ཀྱི་ཤེས་རབ་
ཀྱིས་ཕྱུག་པ། བརྡ་སྟོན་པ་ཙམ་གྱིས་ཡི་གེའི་འབྲི་ཀློག་མཁྱེན་པ། སྐྱེ་བོ་ཀུན་
གྱིས་མཇལ་མ་ཐག་ཏུ་དད་གུས་ཅིག་ཅར་དུ་འཆར་ཞིང་ངོ་མཚར་ལྡན་པ་ཞིག་
བྱུང་། དེ་ནས་མཁས་གྲུབ་རིན་ཆེན་བློ་གྲོས་དང་མཇལ་ཏེ་རབ་བྱུང་གི་སྡོམ་པ་
བཞེས་པ་དང་། མཚན་དུ་དབྲ་བཙུན་ནམ་མཁའ་རིན་ཆེན་ཞེས་གསོལ། མདོ་
སྔགས་སེམས་གསུམ་གྱི་མཁས་གྲུབ་ཀྱི་གོ་འཕང་མཚན་སྙན་ཐོབ། ཐེག་ཆེན་
བོན་གྱི་སྙན་བརྒྱུད་དང་། སྟོན་པ་གཤེན་རབ་ཀྱི་མཛད་རྣམ་མདོ་དྲི་མེད་གཟི་
བརྗིད་ གླེགས་ བམ་ བཅུ་ གཉིས། མཚན་ མདོ་ གླེགས་ བམ་ དྲུག ལྷུན་ པོ་
བརྩེགས་མདོ་བཀྲ་ཤིས་དཔལ་འབར་ཁབ། མ་ཏྲི་རིན་ཆེན་སྒྲོལ་མ་དབྱིངས་
འབུམ་སྡེ། སྔགས་ལ་དབལ་གསས་རྩེད་ཟློག་རྒྱུད་གཞུང་། ཕུར་པ་སྤྱི་འདུལ་
གཤེད་དམར་སྟག་རོལ། གསང་མཆོག་རིག་པ་ཁུ་བྱུག་སྒྲུབ་པ། ཐབས་ཆེན་
མཁའ་རྒྱུད་དྲན་པ་མཁའ་འགྲོའི་སྐོར། གནས་བདག་བསྟན་སྲུང་གཉན་ཆེན་
• 86 •



འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
བརྟན་མ། མགུར་ལྷའི་ལེན་ཞལ་གདམས་སྣ་ཚོགས་སོགས་གསུང་རྩོམ་པོད་
ཆེན་ལྔ་བཅུ་ང་བཞི་བརྩམས། དེ་བཞིན་བདེ་ གཤེགས་ཕོ་བྲང་གི་སྐུ་བརྙན་
དང༌། གསུང་རབ། སྐུ་གདུང་མཆོད་རྟེན་ཁང་ལ་སོགས་པ་གྲངས་ལས་འདས་
པ། ཁྱུང་པར་ང་གསེར་བྲིས་ཀྱི་ཁམས་བརྒྱད་དང་འབུམ་ལ་སོགས་པ་བཞེངས།
ཤེལ་ལེ་རྒྱ་གར་དང་བྱ་རེ་ཡང་རྫོང་སོགས་གནས་ཆེན་ཁག་ལ་ཟབ་དོན་སྒྲུབ་པ་
མཛད། ཡི་དམ་ཞལ་གཟིགས། ཐུགས་སྲས་སྒོ་རིགས་རྒྱལ་མཚན་འོད་ཟེར་
དང༌། འབེ་ཚ་གྲགས་རྒྱལ་ཁྱུང་པོ་ཡོན་རིན། ཨ་བ་རྟོགས་ལྡན་ནམ་མཁའ་
རིན་ཆེན་དཔལ་བཅས། དེ་བཞིན་རྒྱ་ར་བསམ་གཏན་རྒྱལ་མཚན་དང་། རྒྱུ་
བོ་རིན་ཆེན་འོད་ཟེར་རྒྱལ་མཚན། གཞན་ཡང་གྲུ་ཞིག་ནམ་མཁའ་འོད་ཟེར།
ལ་དཔྱིལ་རྒྱལ་མཚན་འོད་ཟེར་ལ་སོགས་པའི་སྐྱེས་མཆོག་དུ་མ་བྱོན། བསྟན་
འགྲོའི་དོན་རྫོགས་དགོངས་པ་བོན་དབྱིངས་སུ་གཤེགས། དེའི་ཡང་སྲིད་མི་
ཤིག་རྡོ་རྗེ་ཕེབས། གང་དེའི་སྙན་བརྒྱུད་ཞི་ཁྲོ་དགོངས་འདུས་ལ་སོགས་པ་བོན་
སྡེའི་གསུམ་རྩོམ་གླེགས་བམ་བཅོ་ལྔ་གཏན་ལ་ཕབ། །
བློ་ལྡན་སྙིང་པོའི་སྐུ་ཕྲེང་གསུམ་པ་སངས་རྒྱས་གླིང་པས་སྒྲུབ་སྡེ་ཆེན་པོ་
ཤེལ་བྲག་གཤེན་བསྟན་དྲི་མེད་གླིང་དར་རྒྱས་རྒྱ་ཆེར་མཛད། ཁྱུང་པོ་དཀར་
ནག་སེར་གསུམ་གྱི་སྡེ་དཔོན་རྣམས་ཀྱིས་ཡོན་བདག་ཞུས། དེ་ནས་རྒྱལ་རོང་
དགེ་བཤེས་རྒྱལ་པོ་ཡིས་གོང་མ་ཆེན་པོར་སྙན་ཞུའི་ལམ་ཡིག་ཞུས་ཏེ་སངས་རྒྱས་
གླིང་པ་རྒྱལ་རོང་ལ་གདན་དྲངས། ཡོན་བདག་སེར་སྐྱ་ཕོ་མོ་རྣམས་ལ་རང་
རང་མོས་ བློ་དང་འཚམ་ པའི་ དགེ་ སྡིག་ རྒྱུ་འབྲས་ ཀྱི་ གདམས་ངག་མང་དུ་
གསུངས། དེ་ནས་རྩེ་དྲུག་དགོན་དུ་ཕྱིར་ལོག་མཛད་སྐབས་དགེ་བཤེས་རྒྱལ་
པོའི་ཕོ་བྲང་གི་གཟིམ་ཤག་རྣམ་རྒྱལ་ཁང་བཟང་དུ་བརྒྱ་འབུལ་གྱི་ཐོག་རྒྱལ་བ་
རྒྱ་མཚོའི་སྐུ་གསུང་བྱོན་མ་ཞིག་དང་། རྒྱལ་རོང་ཁྲོ་ཆེན་རྒྱལ་པོས་སྦུབ་འབྲུག་
• 87 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རིས་མ་དང༌། ཁྲོ་ཆེན་འཁར་རྔ་དགུ་འཕར་མ་སོགས་རིན་ཐང་བྲལ་བའི་ནོར་
རྫས་མང་པོ་ཕུལ་ ཐོག་གྲྭ་པ་སུམ་ཅུའི་གྲྭ་རྒྱུན་གསར་གཏོད་གནང་བའི་ལམ་
ལུགས་ཡུན་རིང་གནས། བྲག་སྟེང་རྒྱལ་པོས་ཕུལ་བའི་བྲག་སྦུབ་སུམ་ཅུ་དང༌།
བྲག་སིལ་གཤང་སུམ་ཅུ་སོགས། རབ་བརྟན་རྒྱལ་པོས་ཕུལ་བའི་སྦུབ་ཆེན་ལྷ་མོ་
རང་གྲགས་དང་། སྲིད་པ་རང་གྲགས། གཤང་ཆེན་སོགས་དང་དགོན་གྱིས་ད་
དུང་བླ་བྲེ་རྟ་རྒྱུགས་མ། ཁྱུང་ལྔ་མ། ཡོལ་མ་སེང་ཐོད་མ་སོགས་རྙེད་པར་
དཀའ་བའི་ཁྱད་པར་ཅན་གྱི་དངོས་ཆས་མང་པོ་ཕུལ། ཁྱད་པར་དུ་རྒྱ་ནག་
གོང་མས་གནང་བའི་རྒྱ་ཡིག་གསེར་བྲིས་ ཅན་ཕུག་པན་དང༌། སྒོ་པན། རྒྱ་
དེ་ལྟར་སྐྱེ་བོ་སེར་སྐྱ་མཆོག་དམན་གྱིས་སྤྱི་བོར་བཀུར་བའི་གཏེར་ཆེན་
སངས་རྒྱས་གླིང་པར་བཀའ་གཏེར་གཉིས་ལས་དང་པོ་སྙན་རྒྱུད་བཀའ་མའི་
སྐོར་ལ་གནས་བརྟན་བཅུ་དྲུག་གི་ཆོ་ག གསང་ཆོག་རོལ་པ། དྲན་པ་བདུད་
འདུལ། གུ་རུ་ཞི་དྲག ཚེ་དབང་གཡུང་དྲུང༌། གུར་ཁང༌། སྟག་ལ་སྐོར།
རྫོང་འཕྲང་ལེའུ་གསུམ་པ་རྣམས་ཡོད། གཉིས་པ་གཏེར་མར། ཚེ་སྒྲུབ་རྡོ་རྗེའི་
གོ་ཁྲབ། བླ་མ་དགོངས་འདུས། བཀའ་ཐང་ཀུན་སྣང་གསལ་སྒྲོན། ཚེ་ཆོག་
དྲན་པ་ དྲག་ པོ་ སོགས་ དང༌། རྫས་གཏེར་ ལ་ མཐིང་ སྐུ་ པད་མ་འོད་འབར།
བྲམ་ཟེའི་ཐོད་པ། མཁའ་འགྲོ་ཀུན་སྒྲོལ་སྐུ་ཚབ། ཚེ་དང་ཕྱག་སིལ། ཕུར་པ་
བདུད་དཔུང་ཟིལ་གནོན། ཕྱག་མཚན་འབར་བ་རྩེ་དགུ། བཻ་རོའི་ཕྱག་ཚྭ་
སོགས་ཡོད། མདོར་ ན། བསྟན་ འགྲོའི་ མགོན་ སྐྱབས་ གཏེར་ ཆེན་ གསང་
སྔགས་གླིང་པ་འདི་ ཉིད་ཀྱིས་བོན་གྱི་བསྟན་པ་འཛིན་སྐྱོང་སྤེལ་གསུམ་དང༌།
འགྲོ་བའི་ དོན་ རྒྱ་ཆེ་ མཛད་དེ་ མཐར་ དགོངས་ པ་བོན་དབྱིངས་ སུ་ གཤེགས་
སོ། །
• 88 •



.：
་
..
.
འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
དེ་ནས་དམུ་བཙུན་ཚུལ་ཁྲིམས་རྒྱལ་མཚན་ནས་བླ་རབས་རིམ་བྱོན་ནི་
ཚུལ་ཁྲིམས་རྒྱལ་མཚན་མཆོག་གིས་བསྟན་པ་འཛིན་སྐྱོང་སྤེལ་གསུམ་གྱི་འཕྲིན་
ལས་རྒྱ་ཆེ་བསྐྱངས། དེ་ཡི་རྒྱུད་འཛིན་མི་ཕམ་འགྲོ་བའི་མགོན་པོ་བྱོན། དེའི་
རྒྱུད་འཛིན་ཞུ་སྤྲུལ་བསོད་ནམས་དབང་རྒྱལ། དེའི་རྒྱུད་འཛིན་བླ་ཆེན་དྲན་པ་
ནམ་མཐའ་དངོས་བྱོན་དང་གཉིས་མེད་མེ་སྟོན་ཉི་མ་རྒྱལ་མཚན་བྱོན། དེ་ཡིས་
འཇིག་རྟེན་མི་ཡི་ཟས་སྤངས་ཏེ་ཏིང་འཛིན་བཅུད་ལེན་བཞེས། རྩེ་དྲུག་ལ་ཡུན་
རིང་བཞུགས་པ་དང༌། གྱིམ་ཤོད་ཡང་དབེན་མཐོང་གྲོལ་རི་ཁྲོད་ཕྱག་བཏབ་
ནས་བསྟན་འགྲོའི་དོན་རྒྱ་ཆེ་མཛད། དེའི་རྒྱུན་འཛིན་པད་མ་གར་གྱི་དབང་
ཕྱུག་དང་ སྙན་ རྒྱུད་དཔལ་འབར་ སྟག་སླག དེ་ནས་ བསོད་ནམས་བློ་གྲོས་
དབང་གི་རྒྱལ་པོ། ཁྱུང་དཀར་བླ་མ་ཡོན་ཏན་སོགས་རིམ་པར་བྱོན། དེ་ཡི་
རྒྱུན་འཛིན་མཆོག་སྤྲུལ་གཡུང་དྲུང་བསྟན་པའི་རྒྱལ་མཚན་དང༌། ཚུལ་ཁྲིམས་
རྣམ་རྒྱལ་ གཉིས་ ཀྱིས་ སྒྲུབ་ གྲྭ་ གསར་ འཛུགས་ གནང༌ སྟེ་ རྒྱུན་ བཞུགས་ བླ་ གྲྭ་
བདུན་གྱིས་ཆེ་མཆོག་དྲན་པ་དྲག་པོ་བསྐྱེད་རྫོགས་བརྙེན་སྒྲུབ་རྒྱུན་ལྡན་དང་།
ཟླ་རེ་བཞིན་ཚེས་བཅུ་དང་། ཉེར་གཉིས། ཉ་ སྟོང་བཅས་ལ་ཚོགས་འཁོར་
རྒྱུན་འཛུགས་གནང་།
རབ་བྱུང་བཅུ་དྲུག་པའི་མེ་སྟག་(1926)ལོར་ཉག་གཏེར་གསང་སྔགས་
གླིང་པ་གདན་དྲངས། ཁོང་གིས་སེང་གེ་གཡུ་རྩེའི་སྒྲུབ་ཕུག་ནང་མདོ་འབུམ་
གཟུངས་གསུམ་དང༌། སྐུ་རྟེན་བཅས་གཏེར་ནས་དྲངས། ཚེས་བཅུའི་གར་
འཆམ་དང༌། སྨན་སྒྲུབ་སོགས་རྒྱ་ཆེར་བཙུགས་པར་ཚོགས་ཞུགས་གྲྭ་བཙུན་ལྔ་
བརྒྱ་ལྷག་ཙམ་དང་། བོན་ལུགས་དད་ ལྡན་ གནས་མཇལ་ལྟད་མོ་ བ་ སོགས་
འབུམ་ཕྲག་ཉེ་བར་བྱུང༌། རབ་བྱུང་བཅུ་དྲུག་པའི་ཤིང་ཁྱི་ (1934)ལོར་ཀུན་
གྲོལ་ཧུམ་ཆེན་འགྲོ་འདུལ་གླིང་པ་གདན་དྲངས་ཏེ་ཞི་ཁྲོའི་ཁྲིད་དང་སྒྲུབ་ཆེན་
• 89 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཚོགས་སྐབས་ཧོར་སྟོད་སྨད་དང་ཁྱུང་པོ། ཚ་བ་རོང་། ཤོག་ལྔ་སོགས་འབྲེལ་
ཡོད་ས་གནས་ནས་ཕེབས་པའི་གྲྭ་བཙུན་བདུན་བརྒྱ་ལྷག་ཙམ་ཚོགས་ཞུགས་
མཛད་པ་དང་། བོན་ལུགས་དད་ལྡན་སེར་སྐྱ་མང་ཚོགས་ཁྲི་ཕྲག་ལ་དགེ་བའི་
སྨིན་གྲོལ་རྒྱ་ཆེར་ཐོབ། ཁྱད་པར་ཀུན་མཁྱེན་འཇའ་ལུས་པ་ཤར་རྫའི་དངོས་
སློབ་མཁས་ དབང༌ ཚུལ་ ཁྲིམས་ ཕུན་ ཚོགས་ གདན་དྲངས་ཏེ་ སྒྲུབ་ གྲྭ་ གསར་
འཛུགས་ཀྱིས་འཆད་རྩོད་རྩོམ་པའི་ བསྟན་ པ་ སྤེལ། གཞན་ ཡང་ རྒྱལ་ བའི་
བཀའ་འགྱུར་དང་རྟེན་འགྱུར་པོད་ལྔ་བརྒྱ་ལྷག་ཙམ་དང་། སངས་རྒྱས་གླིང་
པའི་འཁྲུངས་རབས་སོགས་ཞལ་ཐང་ལྔ་བཅུ་ལྷག་ཙམ་གསར་བཞེངས་གནང་།
ལྷ་ཁང་དང་དགོན་པ་ཁག་སོ་སོར་ཉམས་པ་སོར་ཆུད་དང་མི་ཉམས་གོང་འཕེལ་
རྒྱ་ཆེར་མཛད། དེའི་རྒྱུན་འཛིན་ཕུན་ཚོགས་དབང་རྒྱལ་དང་། མདོ་སྔགས་
ཕྱག་ལེན་ཕུལ་ཕྱིན་ཚུལ་ཁྲིམས་དར་རྒྱས། ཁྱུང་སེར་གདུང་འཛིན་སངས་གླིང་
སྐུ་ཕྲེང་ལྔ་པ་བསོད་ནམས་བློ་གྲོས་དབང་གི་རྒྱལ་པོ། སྲས་གར་དབང་རྣམ་
རྒྱལ་གྲགས། དེ་བཞིན་བླ་མ་གཡུང་དྲུང་རྒྱལ་མཚན་དང་། ཚུལ་ཁྲིམས་རྣམ་
རྒྱལ་གཉིས་ཀྱི་ཕྱག་སྲོལ་རྒྱུན་མཐུད་ཀྱིས་ལོ་ལྟར་དུས་ཆེན་དང་སྒྲུབ་མཆོད། ཟླ་
རེའི་ཚེས་བཅོ་ལྔ་ལ་སོགས་པར་འཁོར་རྒྱུན་དུ་མཛད། །
དགོན་འདི་སྐུ་གསུང་ཐུགས་རྟེན་སྐོར། རྩེ་དྲུག་བླ་བྲང་གི་གསེར་གདུང་
ཁང་དུ་འཛམ་བུ་ཆུ་གསེར་ལས་གྲུབ་པའི་སངས་རྒྱས་གླིང་པའི་སྐུ་དམར་གདུང་
བཞུགས་པའི་མཆོད་སྡོང་གཡུང་དྲུང་བཀོད་ལེགས་ཐོག་བརྩེགས་ཅན་གཅིག་
དང་། སངས་གླིང་པད་མ་གར་དབང་གི་སྐུ་གདུང་མཆོད་རྟེན་གཅིག སྨན་
འདམ་ལས་གྲུབ་པའི་ཚེ་དཔག་མེད་ཀྱི་སྐུ་གཅིག འགྲོ་མགོན་ལྷ་བཟོའི་ཕྱག་
བཟོས་སངས་གླིང་ང་འདྲ་མའི་སྐུ་གཅིག ལྡེབས་རིས་ནང་སངས་ རྒྱས་ གླིང་
པའི་འཁྲུངས་ རབས། བཀའ་འགྱུར་ལྷ་ཁང་དུ་གསེར་ཟངས་ཀྱི་སངས་རྒྱས་
• 90 •



འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར། །
--
--
-
-
-
སྨོན་ལམ་མཐའ་ཡས་ཀྱི་སྐུ་ཐོག་བརྩེགས་གཉིས་ལྡན། དེའི་རྒྱབ་ཡོལ་ནང་ཆོ་ག་
བཅུ་གཉིས་ཀྱི་ལྷ་ཚོགས་ཡོད་པ། ལྡེབས་རིས་སུ་སྟོན་པ་གཤེན་རབ་ཀྱི་མཛད་
པ་བརྒྱ་རྩའམ། མཛད་པ་བཅུ་གཉིས་ཀྱི་བཀོད་པ་སོགས་དང་གཟིམ་ཆུང་ནང་
ལི་མ་ལས་གྲུབ་པའི་གུ་རུའི་སྐུ་དང༌། ཛྷེ་ཀྴིམ་ལས་གྲུབ་པའི་གུ་རུ་མཚན་བརྒྱད་
ཀྱི་སྐུ། ལྡེབས་རིས་སུ་མི་ཤིག་རྡོ་རྗེའི་བོན་སྐོར། སྨྲ་བའི་སེང་གེ གུ་རུ་དྲག་
དམར། དཔལ་བདུན་སོགས། གཟིམ་ཆུང་ཕྱི་མའི་ལྡེབས་རིས་སུ་འཕགས་
པའི་གནས་བརྟན་བཅུ་དྲུག སྟོན་པ་གཤེན་རབ་སྟོང་སྐུ། གུ་རུའི་སྐུ། རྩེ་
དྲུག་གནས་བདག་རྒྱལ་པོ་ཉི་པང་སད་ཀྱི་སྐུ་དང༌། མེ་སྲུང་རལ་གྲི། ཚོམས་
ཆེན་ལྷ་ཁང་ནང་གསེར་ཟངས་ཀྱི་དབང་བསྒྱུར་དུས་ཀྱི་འཁོར་ལོའི་སྐུ་མི་ཚད་
ཙམ་དང༌། སྐུ་གདུང་ཆ་བརྒྱད། ལྡེབས་རིས་སུ་བློ་ལྡན་བོན་སྐོར་མ་ཏྲི་རིན་
ཆེན་སྒྲོན་མ། ཕུར་པ། གཤེད་དམར། བཀའ་སྲུང་ལས་གཤིན་ནག་པོ་ཆེན་
པོ་བཅས་ཡོད། གསེར་ཁང་ནས་གསེར་ཟངས་ཀྱི་གཤེན་དཀར་གྱི་སྐུ་ཁྲི་རྒྱབ་
ཡོལ་དང་བཅས་པ་སྤུས་ལེགས་ གཅིག ཤེས་ རབ་སྨྲ་བའི་སེང་གེ ། དུས་
འཁོར། ཚེ་དཔག་མེད། གཤེན་རབ་རྣམ་རྒྱལ་བ་བཅས་ཀྱི་སྐུ་མདའ་ཚད་མ་
རེ་དང་། གཞན་ཡང་གནས་བརྟན་ལ་སོགས་གསེར་ཟངས་ཀྱི་སྐུ་བརྒྱ་ཕྲག་ཙམ་
དང་། ལྡེབས་རིས་སུ་ཆེ་མཆོག་དྲན་པ་དྲག་པོའི་ལྷ་ཚོགས། སེང་མ་གཤིན་
གསུམ། པོད་བརྩེགས་ཀུན་དགའ་རྭ་བ་བསྐང་གསོལ་ཁང་དུ་རྒྱལ་ཆེན་ཤེལ་
ཁྲུབ་ཀྱི་སྐུ་གསོབ་དང༌། རྟེན་རྫས་སོགས་ཡོད། འཁོར་ཁང་ནང་སྨན་འདམ་
ལས་གྲུབ་པའི་ཡུམ་ཆེན་ཤེས་རབ་བྱམས་མ། རྒྱལ་བ་རྒྱ་ཚོའི་སྐུ། ལྡེབས་རིས་
སུ་གུ་རུ་མཚན་བརྒྱད། དུང་འཁོར་གསུམ་བཅས་ཡོད། ཐོག་ཁང་ནང་གསེར་
ཟངས་ཀྱི་ནོར་བུ་མེ་འབར་དང་། རྒྱལ་མཚན་བཅས་ཡོད། འདུ་ཁང་ཆེན་
མོའི་གཙང་ཁང་ནང་དུ་སྨན་འདམ་ལས་གྲུབ་པའི་གཤེན་ལྷ་འོད་དཀར་གྱི་སྐུ་
•91 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དང་། སྟོན་པ་ཁྲི་གཙུག་རྒྱལ་བའམ་གཤེན་རབ་མི་བོ་ཆེ་ཡི་སྐུ། སློབ་དཔོན་
གཡུང་དྲུང་མཐོང་གྲོལ་གྱི་སྐུ་ཐོག་བརྩེགས་གསུམ་རེ་དང་། མཆོད་རྟེན་བརྒྱ་རྩ་
བརྒྱད། ལྡེབས་རིས་སུ་སྤྲུལ་སྐུ་བློ་ལྡན་སྙིང་པོ་དང་། མི་ཤིག་རྡོ་རྗེ། སངས་
རྒྱས་གླིང་པ། ཀུན་གྲོལ་གྲགས་པ། བདེ་ཆེན་གླིང་པ། ཆོ་ག་བཅུ་གཉིས་ཀྱི་ལྷ་
ཚོགས་བཅས་ཀྱི་འདྲ་སྐུ། བཤད་གྲྭའི་འདུ་ཁང་ནང་། ཡུམ་ཆེན་ཀྱེ་མ་འོད་
མཚོའི་སྐུ་དང་། ཀུན་མཁྱེན་འཇའ་ལུས་པ་ཤར་རྫ་བཀྲ་ཤིས་རྒྱལ་མཚན་གྱི་སྐུ་
མི་ཚད་ཙམ་ཡོད། གཞན་ཡང་མཚམས་ཁང་ཁག་དང་། དྲན་པ་སྒྲུབ་ཕུག
མུ་ཆོ་སྒྲུབ་ཕུག ཚེ་དབང་སྒྲུབ་ཕུག བློ་ལྡན་སྒྲུབ་ཕུག པད་འབྱུང་སྒྲུབ་ཕུག
དགོན་ཁག་གི་མགོན་ཁང་དྲུག སྤྲུལ་སྐུ་སངས་རྒྱས་གླིང་པས་རྒྱལ་རོང་ནས་
གདན་དྲངས་པའི་སྐུ་རྒྱུ་ཛྷེ་ཀྴིམ་ལས་གྲུབ་པའི་རྒྱལ་བ་རྒྱ་མཚོའི་སྐུ་གསུང་བྱོན་
པ་ཁྲུ་གང་ཙམ་བྱས་ པ་ གཅིག སྤྲུལ་ སྐུ་ གོ་བདེ་འཕགས་ པའམ་ དབང་ ལྡན་
གཤེན་སྲས་ལྷ་རྗེར་གྲགས་པས་ལྷོ་ཡི་ཕ་བོང་གཡག་རོ་ནས་གཏེར་དུ་བཞེས་པའི་
རྣམ་མཁྱེན་རྒྱལ་བ་གཤེན་རབ་ཀྱི་ཚེམས་ལས་སྤྲུལ་པའི་དུང་འཕར་ཆེན་དང་
འཕར་ཆུང་། སངས་རྒྱས་གླིང་པས་བོན་རི་དབུས་ཕུག་ནས་གཏེར་དུ་བཞེས་
པའི་མཐིང་སྐུ་པད་མ་འོད་འབར། སྤྲུལ་སྐུ་བློ་ལྡན་སྙིང་པོས་རྟ་ཤོད་དཀྱིལ་
འཁོར་ཐང་ ནས་ སྤྱན་ དྲངས་ པའི་ རིག་ འཛིན་ དྲན་ པ་ བདུད་ འདུལ་ གྱི་ སྐུ།
མཁའ་འགྲོ་འབུམ་གྱི་དབུ་སྐྲ་ལས་གྲུབ་པའི་ཞྭ་ནག་མཐོང་བ་དོན་ལྡན། སྤྲུལ་
སྐུ་གཤེན་ཆེན་ཀླུ་དགའི་གཏེར་མ་སྲིད་རྒྱལ་དྲེལ་དམར་སྙན་རྒྱུན་གཤང་ཆུང་།
ཀུན་གྲོལ་དྲུག་པ་ཧུམ་ཆེན། འགྲོ་འདུལ་གླིང་པས་རྩེ་དྲུག་ནས་གཏེར་དྲངས་པ་
རིན་ཆེན་ས་ལེ་སྦྲམ་ལས་གྲུབ་པའི་ཀུན་བཟང་གཤེན་ལྷ་འོད་དཀར་གྱི་སྐུ་བརྙན།
སྤ་ཙང་གཏེར་ཆེན་གྱིས་རྩེ་དྲུག་ཏུ་གཏེར་དྲངས་པ་སྟོན་པ་ཁྲིད་གཙུག་རྒྱལ་བའི་
སྐུ་བརྙན། ཉག་གཏེར་གསང་སྔགས་གླིང་པའི་གཏེར་མ་སྐུ་རྒྱུ་ལི་ལས་གྲུབ་པའི་
。92 •



.
འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
ཞི་ཁྲོ་གསང་བ་འདུས་པའི་སྐུ་དང༌། ཁྲོ་བཅུའི་ཕུར་པ་གཉིས། གནམ་ལྕགས་
ཨུར་ལོ་ལི་ལས་གྲུབ་པའི་ སྟོན་པ་འཆི་མེད་གཙུག་ཕུད་ཀྱི་སྐུ་བཅས་རིན་བྲལ་
བྱིན་ཅན་གྱི་སྐུ་བརྙན་མང་པོ་བཞུགས།
བླ་མ་གར་དབང་རྣམ་རྒྱལ་སོགས་ཀྱིས་བཤད་སྒྲུབ་བསྟན་པ་སྤེལ་བའི་
སྐོར། གར་དབང་རྣམ་རྒྱལ་གཙོས་བླ་མ་དང་གྲྭ་བཙུན་ཡོངས་ནས་ཀུན་མཁྱེན་
བླ་མ་ཤར་རྫ་བཀྲ་ཤིས་རྒྱལ་མཚན་རིན་པོ་ཆེའི་གསུང་འབུམ་དང་། འཇའ་
ལུས་འཕོ་བ་ཆེན་པོའི་སྐུ་སྒྲུབ་ལུགས་སོགས་ཀྱི་མཛད་པ་རྣམས་ཐོས་པས་དགའ་
སྤྲོ་དང་དད་གུས་ཅིག་ཅར་དུ་མཆར་ནས་སྔར་གྱི་མཚམས་ཁང་ཁག་གི་སྒོམ་གྲྭ་
རྣམས་གཅིག་སྡུད་ཀྱིས་མཁས་བཙུན་ཚུལ་ཁྲིམས་མཐར་ཕྱིན་གྱིས་མཁན་པོ་
མཛད་ནས་སྒོམ་གྲྭ་གསར་དུ་འཛུགས་གནང་མཛད་པ་དང༌། ཁྱུང་ནག་མཁན་
པོ་ཚུལ་ཁྲིམས་ ཕུན་ཚོགས་ནས་བཤད་སྒྲུབ་ཟུང་འབྲེལ་ གྱི་སྒོ་ནས་ སྔོན་འགྲོ་
དངོས་གཞི་མཛོད་ལྔ་སོགས་འཆད་ཉན་དང་། དམིགས་ཁྲིད་ཞིབ་རྒྱས་གནང་
བའི་བཀའ་དྲིན་ལ་བརྟེན་ནས་རྗེས་འཛིན་བུ་སློབ་བརྩོན་འགྲུབ་རྒྱལ་མཚན་
དང༌། སྨོན་ལམ་བསྟན་འཛིན། གཡུང་དྲུང་དགེ་ལེགས། སྐལ་བཟང་གཡུང་
དྲུང་། ཚུལ་ཁྲིམས་རྒྱལ་མཚན་ལ་སོགས་པའི་ཚད་ལྡན་མཁས་བཙུན་མང་དུ་
འཕེལ། ཁྱུང་ནག་མཁན་པོ་དེ་ཡིས་རྒྱལ་ཚབ་བརྩོན་འགྲུས་རྒྱལ་མཚན་མཁན་
པོར་བསྐོ་བཞག་མཛད། བཤད་སྒྲུབ་ཟུང་འབྲེལ་གྱི་སྒོ་ནས་རྒྱལ་བསྟན་ཚུལ་
བཞིན་བསྐྱངས། གཤེན་བསྟན་མཛོད་འཛིན་བླ་མ་རིན་ཆེན་རྒྱལ་མཚན་དང་།
བསླབ་གསུམ་ དོན་ ལྡན་ གཙུག་ ཕུད་ ཚུལ་ ཁྲིམས། མཁས་ གྲུབ་ གཉིས་ ལྡན་
གཙུག་ཕུད་འོད་གསལ་ སོགས་ ཐུགས་སྲས་མང་པོ་བྱོན། དེ་རྗེས་ སྨོན་ལམ་
བསྟན་འཛིན་གྱིས་མཁན་པོ་མཛད། གཡུང་དྲུང་བོན་གྱི་བསྟན་པ་འཛིན་སྐྱོང་
སྤེལ་གསུམ་གྱིས་འགྲོ་དོན་རྒྱ་ཆེ་བསྐྱངས། ཚུལ་ཁྲིམས་མཐར་ཕྱིན་དང༌། ཚེ་
，93 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དབང་ཕུན་ཚོགས། རྣམ་དག ཤེས་རབ། འཆི་མེད་དབང་གྲགས་སོགས་བུ་
སློབ་སྡོམ་གཙང་མང་དུ་བྱོན། དེ་ནས་མཁན་པོ་གཙུག་ཕུད་ཚུལ་ཁྲིམས་ཀྱིས་
བཤད་སྒྲུབ་ཀྱི་འཁོར་ལོ་བསྐོར་ཞིང་། བསླབ་གསུམ་རྒྱན་དུ་འཆང་པའི་བུ་སློབ་
མང་པོ་སྤེལ། དེ་རྗེས་མཁན་པོ་གཙུག་ཕུད་འོད་གསལ་བསྐོས། སློབ་བུ་རྟོགས་
ལྡན་ཡེ་ཤེས་ རྒྱལ་ མཚན་དང༌། བླ་ མ་ དབང་ གྲགས་ རྒྱལ་ མཚན། རི་ཁྲོད་
གནམ་ལྷ་རིན་པོ་ཆེ། ཤིང་རོང་གཡུང་དྲུང་ཚུལ་ཁྲིམས། དོན་སྒོམ་བསོད་
ནམས་བསྟན་དབང་། བསོད་ནམས་འགྱུར་མེད་སོགས་བསླབ་པ་གསུམ་ལྡན་
གྱི་སློབ་བུ་མང་། དེ་ནས་རབ་བྱུང་བཅོ་ལྔ་པའི་ཆུ་ཕག་(1923)ལོར་ཟླ་གསུམ་
པའི་ཚེས་བཅུ་བདུན་ཉིན་མཁན་པོ་གཙུག་ཕུད་འོད་གསལ་དགུང་ལོ་ང་བདུན་
དུ་ཕེབས་ཏེ་དགོངས་པ་བོན་དབྱིངས་སུ་གཤེགས། སླར་ཡང་མཁན་པོ་གཙུག་
ཕུད་ཚུལ་ཁྲིམས་ཀྱིས་མཛད་དེ་བཤད་གྲྭ་བཙུགས་ནས་ སློབ་བུ་མང་དུ་སྤེལ།
ཀུན་མཁྱེན་འཇའ་ལུས་ པའི་གསུང་འབུམ་མཛོད་ལྔའི་ནང་ནས་ གཡུང་དྲུང་
བོན་གྱི་འབྱུང་ཁུངས་ལེགས་བཤད་རིན་པོ་ཆེའི་མཛོད་དང་། ཐེག་པ་ཐམས་
ཅད་ཀྱི་གྲུབ་ མཐའི་ གནད་ གསལ་བར་ སྟོན་པ་ལུང་རིག་རིན་པོ་ཆེའི་མཛོད།
མདོ་སྔགས་བླ་མེད་དང་བཅས་པའི་ལམ་གྱི་རིམ་པའི་གཞུང་སྡེ་སྣོད་རིན་པོ་ཆེའི་
མཛོད། བླ་མེད་ཐེག་པའི་གཞི་ལམ་འབྲས་གསུམ་རྒྱ་ཆེར་གསལ་བ་དབྱིངས་
རིག་རིན་པོ་ ཆེའི་ མཛོད། རྫོགས་ཆེན་སྡེ་སྣོད་གསུམ་ གྱི་ སྙིང་པོའི་དགོངས་
བཅུད་ཡང་ཟབ་ནམ་མཁའ་མཛོད་ བཅས་ ཀྱི་དགོངས་འགྲེལ་ཟབ་མོའི་སྙིང་
བཅུད་རྣམས་འཆད་ཉན་སྤེལ་གསུམ་གྱི་འཕྲིན་ལས་རྒྱ་ཆེར་སྤེལ།
ལོ་རེའི་དུས་མཆོད་དང་ཆོ་ག ༡. ལོ་ལྟར་བོད་ཟླ་དང་པོའི་ནང་མཉམ་
མེད་ཆེན་པོའི་འདས་མཆོད་ཀློང་རྒྱས་བདེ་གཤེགས་སྟོང་ཚར་དང༌། སངས་
རྒྱས་དོན་ཡོད་ཞག་པའི་སྒྲུབ་མཆོད། ༢. བོད་ཟླ་གཉིས་པར་གདུགས་དཀར་
•94 •



འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
བཟློག་ཆེན། ༣.བོད་ཟླ་གསུམ་པར་སངས་རྒྱས་གླིང་པའི་འདས་མཆོད།
༩.བོད་ཟླ་བཞི་པར་མ་གཤིན་སེང་གསུམ་གྱི་སྟོང་ཚོགས། ༥. བོད་ཟླ་ལྔ་པར་
དགོན་ཁག་འདུ་འཛོམས་ཀྱིས་བླ་མ་རིག་འཛིན་འདུས་པའི་སྒྲུབ་ཆེན། ཚེས་
བཅུ་འདས་མཆོད་དང་གར་འཆམ། ༦. བོད་ཟླ་དྲུག་པར་དབྱར་གནས་གཞི་
གསུམ་ཆོག ༧. བོད་ ཟླ་བདུན་པར་ཞི་ཁྲོ་དགོངས་འདུས། ༨ བོད་ཟླ་
བརྒྱད་པར་ མ་ མོ་ རྗོད་ གཏོང་ལས་ མཐའ་ཆ་ཚང་། ༩. བོད་ ཟླ་ དགུ་ པར་
དགོན་ཁག་འདུ་འཛོམས་ཀྱིས་ཁྲོ་བོ་དབང་ཆེན་དང་། དྲན་དྲག་གི་བཟློག་པ།
༡༠. བོད་ཟླ་བཅུ་པར་རྟ་མགྲིན་གའུ་དམར་ནག་གི་ཟློག་པ། ༡༡. བོད་ཟླ་
བཅུ་གཅིག་པར་ཕུར་པའི་སྲུང་བཟློག ༡༢. བོད་ཟླ་བཅུ་གཉིས་པར་གུ་རུ་
དྲག་པོའི་བཟློག་པ་བཅས་ཆོ་ག་ཕྱག་ལེན་མ་ཚང་མ་ནོར་བར་ཡོད། ལྷག་ཏུ་ཟླ་
བ་དགུ་པ་ནས་བཅུ་གཉིས་བར་བཤད་སྒྲུབ་སྒོམ་གསུམ་གྱི་བླ་མ་དང་གྲྭ་བཙུན་
རྣམས་ནས་རྫོགས་ཆེན་སྐུ་གསུམ་རང་ཤར་གྱི་སྒྲུབ་པ་གཙུགས་ཏེ་རྩ་རླུང་གཏུམ་
མོའི་འཕྲུལ་འཁོར། ལུས་སྦྱོང་དང་། རླུང་སྦྱོང་། ཆུ་སྦྱོང༌། རླུང་རས། ཆུ་
རས། རྒྱབ་ཐུར། བཅུད་ལེན་བཅས་སྦྱང་བརྩོན་གྱིས་འབྲས་བུ་གཟེངས་སུ་
ཐོན་པ་དངོས་སུ་མཐོང་རྒྱུ་ཡོད་པ་བཅས་སོ། །
དགོན་པའི་སྒྲིག་སྲོལ་གཙོ་བོ་ནི། དཔལ་རྩེ་དྲུག་གཤེན་བསྟན་དྲི་མེད་
གླིང་འདིར་དགོན་ལག་ལ་དགེ་དགོན་ཕུན་ཚོགས་གཡུང་དྲུང་གླིང་དང་། རྡོ་
ཤིས་བུམ་སྟེང་དགོན། སྦྲ་ཁོ་དར་རྒྱས་དགོན། གྱིམ་ཤོད་ཡང་དབེན་མཐོང་
གྲོལ་རི་ཁྲོད། བོན་དགོན་གསས་གདོང་གཡུང་དྲུང་གླིང༌། ན་བ་དགོན་གཡུང་
དྲུང་བསྟན་རྒྱས་གླིང༌། རྩིས་ཐོ་དགོན་གཡུང་དྲུང་ལྷ་སྟེང༌། ལམ་ལྷ་དགོན་
གཡུང་དྲུང་གཏམ་བྲག་གླིང༌། དབྱིབས་དགོན་གཡུང་དྲུང་ ལྷུན་པོ་རྩེ། རྟ་
འཚེལ་དགོན། ཕུག་ལ་དགོན། རུ་ཐ་ངང་རྫོང་དགོན། དགྱེས་རི་ དགོན་
• 95 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
p
...
•
བཅས་དགོན་ལག་ རྣམས་ སྔར་ གྱི་ བསླབ་ ཁྲིམས་ བཟང་ པོའི་ སྲོལ་ ལུགས་ མི་
ཉམས་རྒྱུན་འཁྱོངས་བྱེད་པ་དང༌། བླ་བྲང་གི་གཉེར་པ་དང་ཕྱག་མཛོད་གཉིས་
ཀྱིས་དགོན་ཕྱི་ནང་གི་བསྟན་ཇུས་དཔལ་འབྱོར་ཚང་མར་རྒྱུན་ལྡན་བཀོད་སྒྲིག་
འགན་འཁུར་ཞིབ་ཕྲ་གནང་དགོས་པ། སྒྲུབ་གྲྭ་ཁང་དུ་བླ་གྲྭ་བདུན་ཙམ་གྱིས་
གསང་སྔགས་བསྐྱེད་རྫོགས་ལམ་རིམ་ཆེ་མོའི་བསྐྱེད་རིམ་བཞི། ཡི་དམ་ཕྱི་ནང་
གསུམ་གྱི་བསྙེན་ཚད་དྲོད་རྟགས་ཐོན་པ་བསྐྱེལ་ཏེ་ཐོས་བསམ་སྒོམ་གསུམ་གྱི་
ཤེས་རྒྱུད་སྦྱོང་བ། དེ་བཞིན་མཁན་སློབ་གཙོས་དཔེ་ཆ་བ་བཅོ་ལྔ་ལྷག་ཙམ་
གྱིས་ཤར་རྫ་འཇའ་ལུས་པའི་མཛོད་ལྔའི་ནང་ནས་མཛོད་གོང་མ་བཞིས་གཙོས་
མདོ་མངོན་མཛོད་བཅས་ཀྱི་དཔེ་ཁྲིད་གནང་བ། ཡང་སྒོམ་གྲྭ་ཁང་དུ་མཁན་
པོས་གཙོས་བླ་གྲྭ་ཉི་ཤུ་ལྷག་ཙམ་གྱིས་ཤར་རྫའི་མཛོད་འགོ་མ་དབྱིངས་རིག་རིན་
པོ་ཆེའི་ མཛོད་ སོགས་ རྫོགས་པ་ཆེན་པོའི་ ཉམས་ཁྲིད་ཀྱི་སྒོ་ནས་སྣང་བ་བཞི་
ཉམས་སུ་ལེན་པ། སྲུང་མ་ཁང་དུ་བླ་གྲྭ་གསུམ་གྱིས་རྩ་གསུམ་བོན་སྐྱོང་དམ་
ཅན་རྒྱ་མཚོའི་བསྐང་གསོ་རྒྱུན་སྲོལ་ཆག་མེད་གཏོང་བ། འཁོར་ ཁང་དུ་མི་
གསུམ་གྱིས་དུང་འཁོར་གསུམ་རྒྱུན་ལྡན་དུ་བསྐོར། གཞན་ཡང་བླ་དགོན་གྱི་
གཙོ་བོའི་འགན་འཁུར་ཕུད་པའི་མཁན་སྤྲུལ་བླ་མ་གཞན་རྣམས་ཀྱིས་དགོན་
ལག་སོ་སོའི་སྒྲིག་སྲོལ་སྐོར་དང་། ལས་སྣེ་བསྐོ་བཞག་མཆོད་ཁག་སྤྲོད་ལེན་
དང་བསྟན་སྦྱིན་ཁག་གི་ཤི་དགེ་གསོན་རིམ་གྱི་ཆེད་དུ་ལོ་ལྟར་ས་གནས་སོ་སོར་
ཐེངས་གཉིས་རེ་ཕེབས་དགོས་པ་དང༌། ད་དུང་སྔར་སྲོལ་ལྟར་ཕྱོགས་ཁག་ཏུ་
འབུལ་དོད་དང་བསོད་སྙོམ་ལ་ཡང་ཕེབས་སྲོལ་ཡོད་པ་བཅས་སོ། །
དགོན་འདིའི་ལོ་ལྟར་ཚོགས་ཆེ་འབྲིང་ཆུང་གསུམ་གྱི་རྩ་བའི་འགྲོ་གྲོན་གྱི་
ཐེབས་རྩ་གཙོ་བོ་མཆོད་གཞིས་ནི། བརྡ་ཤེས་དང༌། ཁ་ལུང་། ཝ་དགེ་སྤྲ་ཁོ།
སྦུ་ནག བྲང་རྩྭ་ཐང་བཅས་ལ་སོན་ཁལ་ཉིས་བརྒྱ་ལྔ་བཅུ་ལྷག་འགྲོ་བའི་མཆོད་
•96 •



འཇིག་རྟེན་ན་གྲགས་ཆེ་བའི་ཕྲང་ནག་གི་གདན་ས་རྩེ་དྲུག་དགོན་སྐོར།
ཞིང་གི་ཡོང་འབབ་དང་དཀར་སྨད་ཁོངས་རྟ་ཤོད་སྟོད་སྨད་དང་། ཁ་ལུང་།
ཝ་དགེ་བཅས་ཀྱི་ཆར་འབེབས་སད་སེར་སྲུང་ཡོན་དང༌། འབྲུ་ལྡེམ་ཡོང་འབབ།
བམ་སྙིང་དང་། བལ་ཐོ། ཤོག་ལྔ། ཆུ་གཞུང་སོགས་ནས་བླ་མཁན་རྣམས་ཀྱི་
ལྡོམ་བུའི་འབྲུ་མར་སོགས་འབུལ་ཛས་དངོས་པོ་བྱུང་རིགས། ལོ་ཉེས་བྱུང་
སྐབས་ཝ་དགེ་སོགས་དགོན་ཞབས་སུ་འབྲུ་འབོ་ལྔ་བརྒྱ་ལྷག་ཙམ་བུན་གཡར་
བྱས་པའི་སྐྱེད་ཁ་དང༌། བརྡ་ཤེས་ཡུལ་སྡེ་ཁག་ལ་ཁང་གཞིས་དང༌། རྨོ་ཁལ།
མཛོ་མོ་སོགས་ཕྱུགས་ཟོག་བདུན་ཅུ་བརྒྱད་ཅུ་ཡས་མས། རྟ་དྲེལ་བཞི་བཅུ་ལྷག་
ཙམ། རུ་བ་དུད་ཚང་གཉིས་ལ་འབྲི་གཡག་བརྒྱ་དང་བརྒྱད་ཅུ་ལྷག་ཙམ་དང༌།
ར་ལུག་བརྒྱ་སྐོར། ཐབ་གསོས་དུད་གསུམ་ཞེས་རྩེ་དྲུག་དགོན་གྱི་འབྲོག་པ་སྟོད་
ཡུལ་ནི་དངུལ་ཕུག་དང་། འགིས་ནང༌། ཨོམ་ ཐོག་ཁ། བརྡ་རིས་ མདའ་
བཅས་ལ་སྡོད་ཁང་དང་། རྩྭ་ར། བཟའ་རྩྭ་སོགས་རྒྱུན་ལྡན་བསྐྱ་སྤོ་སའི་རྟེན་
གཞི་བཅས་ཀྱི་ཡོང་འབབ་དེ་རྣམས་ལོ་འཁོར་མཆོད་སྦྱིན་གཏོང་སྒོའི་ཐེབས་
རྩར་བཞག་གི་ཡོད། བླ་མ་དང་མཁན་པོའི་རྒྱུན་ལྡན་འབུལ་རྫས་དངོས་པོའི་
ཡོང་འབབ་ ཀྱིས་ རྟེན་ གཙོའི་ མཆོད་ རྒྱུན་ འདས་ མཆོད་ དང་། སྒྲུབ་ ཆེན།
དབྱར་གནས། དགུ་གཏོར་ སོགས་ ཟླ་ བ་ རིམ་པ་བཞིན་མཆོད་རྒྱུན་གྱི་འདུ་
ཚོགས་དང་། བཤད་སྒྲུབ་སྒོ་གསུམ། བསྐངས་གསོལ། འཁོར་འཐེན་ཞབས་
ཞུ་བཅས་ཀྱི་གྲྭ་བཙུན་བཞི་བཅུ་ཡས་མས་གྱི་རྒྱུན་ལྡན་འཚོ་བ་སྦྱར་དགོས། མུ་
ཆོ་སྒྲུབ་ཕུག་དང་། དྲན་པ་སྒྲུབ་ཕུག་བློ་ལྡན་སྒྲུབ་ཕུག པད་འབྱུང་སྒྲུབ་ཕུག
མི་ཤིག་སྒྲུབ་ཕུག་བཅས་ཀྱི་རྒྱུན་བཞུགས་མཚམས་ཆེན་རྣམས་ལ་གྲུབ་ཆེན་ཚང་
དང༌། དཀར་སྟོད་དཔོན་ཚང་། དཀར་སྨད། སྒར་ཁང་། བྱ་ཟེ། ནག་རུ་
དཔོན་ཚང་བཅས་ཀྱིས་གསོལ་ཕོགས་འབུལ་སྲོལ་ཡོད།
དགོན་འདིར་དམངས་གཙོའི་བཅོས་བསྒྱུར་སྐབས་གྲྭ་བཙུན་བརྒྱ་ཙམ་
•97 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཡོད། ད་ལྟ་གར་དབང་རྣམ་རྒྱལ་གཙོས་བླ་མ་དྲུག་དང་གྲྭ་བཙུན་ཉིས་བརྒྱ་
བཅུ་ཡོད་པ་དང་། འདུ་ཁང་ཀ་བ་སུམ་ཅུ་སོ་དྲུག་དང་། གསེར་གདུང་ཁང་།
སྒོམ་གྲྭ་ཁང་། བཤད་གྲྭ་ཁང་སོགས་ཕྱི་བཀོད་ནང་རྟེན་ཕུན་སུམ་ཚོགས་པ་
འདུག་ནང་རྟེན་གཙོ་བོ་ནི་དད་ལྡན་སེར་སྐྱ་མང་ཚོགས་ཀྱིས་སྲུང་སྐྱོབ་ཉར་
ཚགས་བྱས་ཏེ་དགོན་པར་ཕྱིར་འབུལ་ཞུས་པའི་ཇོ་བོ་ང་འགྲོ་གསུང་བྱོན་མ་
དང༌། སྐུ་རྒྱུ་ཛྷེ་ཀྴིམ་ལས་གྲུབ་པའི་ཀུན་བཟང་རྒྱལ་བ་རྒྱ་མཚོའི་སྐུ་བརྙན་ཁྲུ་
གང་པ། རྒྱལ་བ་གཤེན་རབས་ཀྱི་གསུང་དབྱངས་ཚེམས་ལས་སྤྲུལ་པའི་དུང་
འཕར་ཆེན་དང་འཕར་ཆུང་། མཐིང་སྐུ་པད་མ་འོད་འབར། གསེར་ས་ལེ་
སྦྲུམ་ལས་གྲུབ་པའི་ཀུན་བཟང་གཤེན་ལྷ་འོད་དཀར་གྱི་སྐུ། སྟོན་པ་ཁྲི་གཞུག་
རྒྱལ་བའི་སྐུ་བརྙན། རིག་འཛིན་དྲན་པ་བདུད་འདུལ་གྱི་སྐུ། ཁྲོ་བཅུའི་ཕུར་
པ་ལི་མ། དྲན་པ་ནམ་མཁའི་ཕྱག་དམ་བཅས་རིན་བྲལ་ནང་རྟེན་མང་པོ་ད་
ལྟའང་དངོས་སུ་མཇལ་རྒྱུ་ཡོད། དེ་བཞིན་ལོ་རེའི་ཆོ་ག་དང་དུས་མཆོད་སྔར་
སྲོལ་བཞིན་སྒྲུབ་བཞིན་ཡོད། ལྷག་པར་རབ་བྱུང་བཅུ་དྲུག་པའི་ཤིང་བྱི་
(1984)ལོར་བླ་གྲྭ་ཉིས་བརྒྱ་ལྷག་ཙམ་གྱིས་དབར་ཕུར་སྒྲུབ་ཆེན་འོད་ཟེར་
འཁྱིལ་བའི་སྨན་སྒྲུབ་མཛད་དེ་དབང་བསྐུར་དང༌། སྨན་འགྱེད། གར་འཆམ་
སོགས་ཀྱི་སྐབས་སུ་ཧོར་སྟོད་སྨད་དང་། ཤོག་ལྔ། ལམ་ལྷ། ཁྱུང་པོ་དཀར་
ནག་སེར་གསུམ། ལྷ་རུ་བག་སྲེ་བཅས་ནས་དད་ལྡན་སེར་སྐྱ་མང་ཚོགས་ཆིག་
ཁྲི་བརྒྱད་སྟོང་ཙམ་རྩེ་དྲུག་དགོན་དུ་ཡོང་ནས་དུས་མཆོད་ཀྱི་བྱེད་སྒོ་རྒྱ་ཆེ་སྤེལ་
བ་བཅས་སོ། ། །།
• 98 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
སྤྱིར་ན་རྒྱུན་སྲོལ་གྱི་ལྟ་བའི་ཐོག་ནས་བཤད་ན་ཡབ་གནམ་རི་སྲོང་བཙན་
གྱི་སྐུ་དུས་སུ་བོད་ས་མཐོའི་ཐོག་གཅིག་འོག་གཅིག་ཏུ་མ་འདུས་པའི་རྒྱལ་ཕྲན་
སིལ་མ་མང་དུ་གནས་ཡོད་སྟབས་དམག་ཤུགས་ལ་བརྟེན་ནས་དེ་དག་གཅིག་
གྱུར་བཟོ་བའི་འགོ་བརྩམས་ཏེ་ཆོས་རྒྱལ་སྲོང་བཙན་སྒམ་པོ་མི་འཇིགས་གདོང་
ལྔའི་ཁྲིར་འཁོད་རྗེས་རྒྱལ་ཕྲན་དེ་རྣམས་མང་ཆེ་བ་མངའ་འོག་ཏུ་འདུས། ཆོས་
རྒྱལ་སྲོང་བཙན་སྒམ་པོའི་མཚན་སྙན་དེ་མཐའ་བཞིའི་རྒྱལ་ཁབ་ཁག་ལ་འབྲུག་
སྒྲ་ལྡིར་བ་བཞིན་གང་སར་ཁྱབ་པས་མཐའ་བཞིའི་རྒྱལ་པོ་རྣམས་ཀྱིས་བློན་པོ་
དང་ཕོ་ཉ་མངགས་ཏེ་སྣ་མང་རིན་ཆེན་ཀྱི་འབུལ་བ་དང་བསྟོད་པའི་ཡི་གེ་ཕུལ།
འོན་ཀྱང་སྐབས་དེར་བོད་ལ་ཡི་གེ་མེད་པས་བཀའ་ལན་གནང་བ་ཙམ་ལས་
ཐབས་ གཞན་གང་ཡང་མེད་སྟབས་ཉམས་དམའ་བར་མངོན། དེར་བརྟེན་
ཆོས་རྒྱལ་སྲོང་བཙན་སྒམ་པོས་བོད་ལ་ཡི་གེ་ཞིག་དགོས་གལ་ཤིན་ཏུ་ཆེ་བ་
དགོངས་ཏེ་བོད་ཕྲུག་སྤྱང་གྲུང་འཛོམས་པ་བཅུ་དྲུག་ལ་གསེར་ཕྱེ་སོགས་རིན་
བྲལ་གྱི་དངོས་པོ་དུ་མ་བསྐུར་ནས་རྒྱ་གར་འཕགས་པའི་ཡུལ་དུ་ཡི་གེ་སློབ་པར་
བརྫངས། འོན་ཀྱང་ལ་ལ་ལམ་བགྲོད་པར་དཀའ་བས་འཇིགས་པ་དང་དཀའ་
སྡུག་ལ་མ་བཟོད་པར་འགྲོ་མ་ནུས། ལ་ལ་རྒྱ་གར་འཕགས་པའི་ཡུལ་དུ་འབྱོར་
རྗེས་ཚ་གྲང་ནད་ཀྱིས་མནར། ལ་ལ་རྒྱ་གར་བའི་སྐད་ཡིག་མི་ཤེས་པར་ཕྱིར་
ལོག་དགོས་བྱུང་སྟབས་བཙན་པོའི་ཐུགས་རེ་ཇི་བཞིན་མ་འགྲུབ་པས་སླར་ཡང་
• 99 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ། །
ཤེས་རབ་གྱི་རྩལ་དང་ལྡན་པ་ཐུ་མི་སམ་བྷོ་ཊ་སོགས་ལ་གསེར་ཕྱེ་བྲེ་གང་དང་།
གསེར་གྱི་པ་ཊ་ལ་སོགས་རིག་བྱེད་སྨྲ་བའི་སྟོན་པ་ཡིད་དབང་འཕྲོག་པར་བྱེད་
པའི་དངོས་པོ་དང་བཅས་བསྐུར་ཏེ་འཕགས་ཡུལ་དུ་འགྲོ་དགོས་པའི་བཀའ་
ཕབ། དེ་ནས་ཐུ་མི་སམ་བྷོ་ཊ་སོགས་ལྷ་ས་ནས་ཞལ་གྱེས་ཏེ་ཐག་རིང་ལམ་གྱི་
དཀའ་སྡུག་ལ་མ་འཛེམས་པར་བལ་ཡུལ་དུ་འབྱོར། བལ་པོའི་རྒྱལ་པོར་དངོས་
པོ་ཕུལ་བས་ཚ་བའི་ནད་ལ་ མཆོད་ ཏུ་ གྱུར་ པ་ སྨན་ག་བུར་དང༌། ཅུ་གང༌།
ཙན་དན་གྱི་ཆུ་ལ་སོགས་པ་གང་ཟབ་གནང་བས་བདེ་བླག་ངང་རྒྱ་གར་འཕགས་
པའི་ཡུལ་དུ་འབྱོར། དེ་ནས་རྒྱ་གར་གྱི་ཡུལ་གྲུ་ཡོངས་ལ་མཚན་སྙན་གང་སར་
ཁྱབ་པའི་མཁས་པའི་དབང་པོ་བྲམ་ཟེ་ལི་བྱིན་དང་པཎྜི་ཏ་ལྷ་རིག་པའི་སེང་གེ་
ལ་གསེར་ཕྱེ་དང༌། གསེར་གྱི་པ་ཊ་སོགས་རིན་བྲལ་དངོས་པོ་གྲངས་མེད་ཕུལ་
ཏེ་སློབ་དཔོན་དུ་བསྟེན། བྲམ་ཟེ་ལི་བྱིན་གྱི་དྲུང་ནས་ཡིག་རིགས་སུམ་བརྒྱ་
དྲུག་ཅུ་རྩ་བཞི་དང༌། པཎྜི་ཏ་ལྷ་རིག་པའི་སེང་གེའི་དྲུང་ནས་སྒྲ་པ་ཎི་པ་དང་།
ཀ་ལ་པ། ཙནྡྲ་པ་རྣམས་ཀྱི་ས་རིས། རྟོགས་སླ་བ་རྒྱལ་པོ་ལུགས་ཀྱི་བསྟན་
བཅོས་སྤྱན་རས་གཟིགས་ཀྱི་མདོ་རྒྱུད་ཉི་ཤུ་རྩ་གཅིག་དང་བཅས་པ་ལོ་བདུན་
རིང་རིག་པ་རྩེ་གཅིག་ཏུ་སྦྱང་སྟེ་མཁས་པའི་རྩེ་མོར་སོན། ཐུ་མི་སམ་བྷོ་ཊ་སྟེ་
བོད་ཕྲུག་བཟང་པོ་ཞེས་པའི་སྙན་པའི་མཚན་བཟང་ཐོབ། དེས་ལཉྩ་ལ་དཔེ་
མཛད་དེ་དབུ་ཅན་དང༌། ཝརྟུ་ལ་དཔེ་བླངས་ནས་དབུ་མེད་ཀྱི་ཡིག་གཟུགས་
བརྩམས། དེ་ནས་བོད་དུ་ཕེབས་ཁར་སྒྲ་རིག་པའི་བསྟན་བཅོས་ཁག་གི་རྒྱ་དཔེ་
དང༌། འདུས་པ་རིན་པོ་ཆེའི་ཏོག མདོ་སྡེ་ཟ་མ་ཏོག་བཀོད་པ། སྤྱན་རས་
གཟིགས་ཀྱི་མདོ་རྒྱུད་ཉི་ཤུ་རྩ་གཅིག དགེ་བ་བཅུའི་མདོ་ལ་སོགས་པ་རྒྱ་དཔེ་
རྣམས་ཆབས་ཅིག་ཏུ་བསྣམས་ཕེབས་པ་མ་ཟད། བརྡ་དག་གསལ་བར་བྱེད་
པའི་སུམ་རྟགས་སོགས་བོད་ལ་ཉེ་བར་མཁོ་བའི་བསྟན་བཅོས་བརྒྱུད་བརྩམས་
• 100 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
ཏེ་ཆོས་རྒྱལ་སྲོང་བཙན་སྒམ་པོར་ཕུལ། རྒྱ་གར་རྒྱལ་པོས་སྐྱེས་ལན་བསྐུར་བའི་
མདོ་སྡེ་དཀོན་མཆོག་སྤྲིན་དང་། དམ་ཆོས་པད་མ་དཀར་པོ། གཙུག་ཏོར་དྲི་
མེད་ཀྱི་གཟུངས། ནོར་བུ་ཀེ་རུ་བཅས་བོད་དུ་ཕྱིར་བསྣམས་ཕེབས། ཆོས་རྒྱལ་
སྲོང་བཙན་སྒམ་པོས་ཐུ་མི་སམ་བྷོ་ཊ་སློབ་དཔོན་དུ་བསྟེན་ནས་ལྷ་ས་ཕ་བོང་
ཁར་ལོ་གསུམ་བཞི་རིང་སྐུ་མཚམས་སུ་བཞུགས་ཏེ་བོད་ཡིག་སྦྱངས་པ་མཛད།
ཐུ་མི་སམ་བྷོ་ཊ་ལའང་བཀུར་བསྟི་དང་། གཟེངས་བསྟོད་ཡང་མཛད་ཅེས་སྙན་
པའི་གཏམ་དེ་གང་སར་ཁྱབ། །
འོན་ཀྱང་དེང་ སྐབས་བོད་ཡིག་ ག་ དུས་ གསར་ གཏོད་བྱས་མིན་དང༌།
ཆོས་རྒྱལ་སྲོང་བཙན་སྒམ་པོའི་སྔོན་དུ་བོད་ཡིག་ཡོད་མིན། ཞང་ཞུང་གི་ཡི་གེ་
དང་། རྒྱ་གར་གྱི་ཡི་གེ བོད་ཡིག་དབར་འབྲེལ་བ་གང་ཡོད་མེད་སྐོར་ལ་ཕྱི་
ནང་གི་མཁས་པ་མང་པོས་བརྟག་ཞིབ་དང༌། རྩོད་གླེང་གནང་དང་གནང་
བཞིན་ཡོད། འོ་ན་ཆོས་རྒྱལ་སྲོང་བཙན་སྒམ་པོ་གསེར་ཁྲིར་མི་འཁོད་གོང་དུ་
བོད་ལ་ཡི་གེ་ཡོད་དམ་མེད་ཅེ་ན། སྲོང་བཙན་གྱི་གོང་དུ་བོད་ལ་ཡི་གེ་ཡོད་ཅེས་
པ་དེ་ནི་བོད་ཀྱི་གནའ་རབས་ཀྱི་ལོ་རྒྱུས་ཡིག་རྙིང་ཁག་དང་ཡོངས་སུ་མཐུན་པ་
ཞིག་རེད། དེའི་ རྒྱུ་མཚན་གཙོ་བོ་ནི། བོད་ཀྱི་ཆོས་འབྱུང་དེབ་ཐེར་ཁག་
དང་། །
བོན་གྱི་དཔེ་རྙིང་འགའ་ཞིག་ཏུ་བཀོད་པ་གཤམ་གསལ། ཆོས་འབྱུང་མེ་
ཏོག་སྙིང་པོ་སྦྲང་རྩིའི་བཅུད་ལས་“བོད་ཀྱི་ཡི་གེ་ཡང་ཁྲི་པ་བཙན་པོའི་རིང་བྱུང་
བར་འདོད་པ་ཡང་ཡོད” ཞེས་འཁོད་པ་དང༌། ཡང་བོན་གྱི་བརྡ་དག་རིན་
གཏེར་ལས་“གནམ་རི་སྲོང་བཙན་ཡན་ལ་བོད་ཡུལ་དུ་ཡི་གེ་མེད་ཅེས་ཁུངས་མ་
དགག་པ་བྱ། དེ་ནི་མཁས་པ་ཆེན་པོའི་གསུང་ཡིན་ཀྱང་། མ་བརྟག་བབ་ཅོལ་
ཚིག་ཏུ་ཟད་པར་ངེས། རྒྱལ་རབས་སོ་གཉིས་བར་དུ་བོན་དར་ན། ཡི་གེ་མེད་
• 101 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
པས་བསྟན་པ་ཇི་ལྟར་དར་”ཞེས་འཁོད། གོང་གསལ་དེ་རྣམས་ཀྱི་ཐོག་ནས་
གསལ་པོར་རྟོགས་ཐུབ་པ་ཞིག་ནི་ཁྲི་པེ་བཙན་པོ་སྟེ་བོད་ཀྱི་བཙན་པོའི་གདུང་
རབས་དྲུག་པ་གདགས་ཁྲི་བཙན་པོའི་སྐུ་དུས་སུ་བོད་ཡིག་ཡོད་པ་གསལ་པོར་
མཐོང་ཐུབ། དེ་ལྟར་འདོད་ན་ཐུ་མི་སམ་བྷོ་ཊ་ མ་འཁྲུངས་ གོང་གཤེན་ལོ་
བདུན་ནམ་མི་ལོ་བདུན་བརྒྱ་ཙམ་ལ་བོད་དུ་ཡི་གེ་ཡོད་པར་ངེས། གལ་སྲིད་
བོད་ཡིག་རྒྱ་གར་གྱི་ཡི་གེ་ལ་དཔེ་བླངས་ནས་གསར་དུ་གཏོད་པ་ཞིག་མིན་ན།
དེའི་དར་ཚུལ་གང་ཞིག་ཡིན་ཟེར་ན། བོན་གྱི་བརྡ་དག་རིན་གཏེར་ལས་“ སྟག་
གཟིག་ཡུལ་དུ་སྤུངས་སོ་ཆེ་ཆུང་གཉིས། ཞང་ཞུང་ལོ་ཙཱས་སྨར་ཆེན་སྨར་ཆུང་
བསྒྱུར། བོད་ཀྱིས་རྫབ་ཤར་དཀར་ནག་གཉིས་བསྟན་ཀྱང་། ངོ་བོའི་འཕྲུལ་
ཡིག་བཞི་བཅུ་འགྱུར་བ་མེད། དེ་ལ་བརྟེན་ནས་དཀར་ནག་རྒྱ་ལ་སོགས། སོ་
སོའི་ལུགས་ཀྱི་ཡི་གེ་བྱེ་བྲག་མང་”ཞེས་དང་། ཡང་ལུང་གི་སྙིང་པོ་ལས་“དག་
པ་ལྷ་ཡི་ཡི་གེ་ སྟག་གཟིག་སྤུངས་ཡིག་ཏུ་བསྒྱུར། སྟག་གཟིག་གི་སྤུངས་ཡིག་
ཞང་ཞུང་གི་ཡིག་རྒན་དུ་བསྒྱུར། ཡིག་རྒན་སྨར་སྦྲག་ཏུ་བསྒྱུར། དེ་སྨར་ཆེ་
ཆུང་དུ་བསྒྱུར། སྨར་ཆེན་དབུ་ཆེན་ནམ་གཟབ་ཏུ་བསྒྱུར། ཡིག་སྣ་འབྲུ་མ་
ལས་བརྩམས་སོ”ཞེས་འཁོད། དེའི་ཐོག་ནས་རང་རེའི་བོད་ཡིག་འདི་ནི་ཞང་
ཞུང་གི་ཡི་གེ་སྨར་ཆེན་དང་སྨར་ཆུང་ལས་བསྒྱུར་པ་གསལ་པོར་བསྟན། ད་ལྟ་
རང་ཅག་རྣམས་ཀྱི་དངོས་སུ་མཇལ་རྒྱུ་ཡོད་པའི་ སྟག་གཟིག་གི་སྤུངས་ཡིག་
དང་། །
ཞང་ཞུང་གི་ཡི་གེ་སྨར་ཆེན་སྨར་ཆུང་། བོད་ཡིག་བཅས་ཤན་སྦྱར་དུ་
བཀོད་པའི་དཔེ་རྙིང་དེའི་ཡིག་གཟུགས་ཀྱི་འགྱུར་བར་ལྟས་ན་བོད་ཡིག་ནི་སྨར་
ཆེན་སྨར་ཆུང་ནས་བསྒྱུར་པ་གསལ་པོ་མཐོང་ཐུབ། དཔེར་ན། ཡིག་གཟུགས་
ཀྱི་དཔེ་གཤམ་གསལ། །
• 102 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
་
1ས་བབས 3r asanhua བཀའ བངབཤizusi། ཀ བནn a
འ:་ ་ ་ ༌ ••་ བ ་ ་ ་ :: • •མ：• • ཟ འ ས ད ཟས• • • བ བ : ནོ• •་
แนะต่อยคะ tree spผสังๆน่ะ "นพดพังงา นงนะ ตอน
དsa འ ད• an•་ གsnria འe བརྟགྲུE ཤnཟངsཆསapeixའདsaན་
བོ; བ་ ར་ •་ བi••;་ •。་， བ་ བས་ stའད ་ནས: •ཐ ་
I• ལཟསྨད་ལ་བབས་ཟབ་བ་བསབ་བཀ་ཁ་ག་ང་།
aཀ83
rཊ་ ་་་ ་ ་འ tt.༤་༥ ས། དུབ་ ཟ་
•ཟང་5བར་བས•། བ་ས་ བསབསདའ་བཅད 3
སཾ་
•ས་
+4
༥
.
：
E，
，
L་བ
དེ་བཞིན་བོན་གྱི་བརྡ་དག་རིན་གཏེར་ནང་བོད་ཡིག་གི་དབྱངས་གསལ་
རྣམས་འབྱུང་བ་ལྔ་ལ་སྦྱར་ནས་སྡེ་པ་དབྱེ་ལུགས་གཤམ་གསལ་“ དེ་ཡང་ནམ་
མཁའི་རང་བཞིན་ཨོམ་ཡིག་ལས། ཀཱ་དང་ཀ་ཁ་ག་ང་ཧ་ཨ་ཨཾ། འབྱུང་བ་ནམ་
མཁའི་ཡི་གེ་བརྒྱད་དུ་བྱུང་། དེ་བཞིན་ཨེ་དང་ཅ་ཆ་ཇ་ཉ་ར། བྷི་ཎཱ་བརྒྱད་ནི་
མེ་ཁམས་ར་ལས་བྱུང་། ཨོ་དང་ཏ་ཐ་ད་ན་ལ་ས་སྙིང་བརྒྱད་ནི་ས་ཡི་ཁམས་ཏེ་
སུམ་ལས་བྱུང༌། ཨུ་དང་པ་ཕ་བ་མ་ཟ་འ་ཨ། བརྒྱད་པོ་ཆུ་ཡི་ཁམས་ཏེ་ཁམ་
ལས་བྱུང༌། ཨི་དང་ཙ་ཚ་ཛ་ཝ་ཡ་ཤ་ཞ། བརྒྱད་ནི་རླུང་གི་ཁམ”ཡིན་ཡམ་ལས་
བྱུང༌། འབྱུང་བ་རེ་ལས་ཡིག་འབྲུ་བརྒྱད་བྱུང་བས། བརྒྱད་ལྔ་འཕྲུལ་གྱི་ཡི་གེ་
བཞི་བཅུ་སྟེ”ཞེས་འཁོད། ཡང་ཞང་ཞུང་སྐད་དུ་ “ ཨི་ཨུ་ཨེ་ཨོ་བཞི་ནི། བོད་
སྐད་དུ། གི་གུ་ཞབས་ཀྱུ་འགྲེང་པོ་ན་རོ་” དང་། “སྟག་གཟིག་སྐད་དུ་རི་ལི་ལ།
ཞང་ཞུང་སྐད་དུ། བྷི་སྙིང་མཐུན་པར་གཉིས། བོད་ཀྱི་བརྡ་རུ་བསྒྱུར་པ་ར་སྟ་
ཡ་སྟ་ཡིན་”ཞེས་འཁོད། །
ད་དུང་སྲོང་བཙན་གྱི་གོང་དུ་བོད་ཡིག་ཡོད་པའི་དཔང་རྟགས་གསལ་པོ་
མཚོན་ཐུབ་པ་ཞིག་ལ། བོན་གྱི་དཔེ་རྙིང་མང་པོ་ཞིག་བོད་ཡིག་གི་དབྱངས་
གསལ་སྒྲ་སྦྱོར་ཐོག་བཀོད་ཀྱང་དེའི་གོ་དོན་ནི་ཧ་ཅང་དཀའ་བ་ཞིག་འདུག
དེའི་དཔེ་ཡིག་གཤམ་གསལ།
• 103 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
|ག་དདཔ སཇུག་དང་ལགསྟེ། །
y/< བདུཚ་མི ཚ ཁྱུནཚ་ཚི་ཚདཞུས།
| W88cato iguraraỆN
དེ་བཞིན་ལོ་ངོ་སྟོང་ཕྲག་གི་སྔ་རོལ་དུ་ཤིང་ཏཱ་ལའི་ལོ་མའི་ཐོག་ཁབ་ཀྱིས་
བྲིས་པའི་སྲིན་པོའི་ཡི་གེ་ཞེས་པ་དབྱངས་གསལ་མང་པོ་ད་ལྟའི་བོད་ཡིག་དང་
འདྲ་ཡང་ཀློག་དཀའ་བ་དང་གོ་དོན་དེ་བས་རྟོགས་དཀའ་བའི་རྒྱ་དཔེ་པོད་
གཅིག་ཀྱང་ད་ལྟ་དངོས་སུ་མཇལ་རྒྱུ་ཡོད། མདོར་ན། བོད་ཡིག་ནི་ལཉྩ་དང་།
ཝརྟུ་ལ་དཔེ་བླངས་ནས་གསར་གཏོད་གནང་བ་ཞིག་རྩ་བ་ནས་ མ་ ཡིན་ལ།
གནའ་རབས་བོད་ལ་བོད་ཡིག་རྩ་བ་ནས་མེད་པ་དེ་བས་ཀྱང་མ་ཡིན། །
ཡང་ལྟ་ཚུལ་གཞན་ཞིག་ལ་གནའ་བོའི་བོད་ཡིག་དང་ཞང་ཞུང་གི་ཡི་གེ་ནི་
གཅིག་མཐུན་ཡིན་པར་ངོས་འཛིན་ཏེ་“བོད་ཡིག་སྟེ་ཞང་ཞུང་གི་ཡི་གེ་”ཞེས་ཉ་
ཉུང་མཉམ་བསྲེས་ཀྱི་ལྟ་བ་དེ་རིགས་ཀྱང་དོན་དངོས་དང་མི་མ ཐུན་སྙམ། དོན་
དངོས་ཐོག་བོད་ཀྱི་གནའ་རབས་ཀྱི་ཡིག་རྙིང་དེ་ཞང་ཞུང་གི་ཡི་གེར་སྨར་ཆེན་
སྨར་ཆུང་ལ་དཔེ་བླངས་ནས་བོད་ཀྱི་སྐད་ལུགས་མཐུན་པ་དང་། འབྲི་སྟངས་
སྟབས་བདེ་རུ་བཏང་བའི་ཡི་གེ་གསར་པ་སྟེ་གནའ་རབས་ཀྱི་བོད་ཡིག་ཅིག་
གསར་གཏོད་བྱས་པ་ཞིག་ཡིན། དཔེར་ན། བོན་གྱི་བརྡ་དག་རིན་གཏེར་ལས་
“ཁྱད་པར་བོད་དང་ཞང་ཞུང་ཞིང་ཁམས་སུ། བསྟན་པ་འཛིན་པ་མཁས་གྲུབ་
བརྒྱད་ཅུ་བྱུང༌། དེ་ལས་སྒྲ་བསྒྱུར་ལོ་པཎ་གཤེན་བརྒྱད་དང་། དཔོན་གསས་
ཆེན་པོ་བླ་བློན་དྲན་པ་དང་། མཁས་པ་མི་བཞིས་སྐད་གཉིས་ཤན་སྦྱར་ནས།
ཐེག་པ་རིམ་དགུ་བོད་ཀྱི་སྐད་དུ་བསྒྱུར། བརྡ་སྤྲོད་སྒྲ་ཡི་བསྟན་བཅོས་མང་དུ་
• 104 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
མཛད་”ཅེས་འཁོད། དེ་ཐོག་ནས་རང་ཅག་གིས་གསལ་པོར་རྟོགས་ཐུབ་པ་
ཞིག་ལ། སྐབས་དེར་ཞང་ཞུང་གི་ཡུལ་ཁམས་སུ་ཞང་བོད་ཀྱི་སྐད་ཡིག་གཉིས་
ཀར་བྱང་ཆུབ་པའི་ལོ་པཎ་གཤེན་བརྒྱད་ལ་སོགས་པ་བྱོན་ནས་བོན་གྱི་ཐེག་པ་
རིམ་པ་དགུ་ལ་སོགས་བསྟན་བཅོས་མང་པོ་བོད་ཀྱི་སྐད་ཡིག་ཏུ་བསྒྱུར་པ་གསལ་
པོར་མངོན། གལ་སྲིད་གནའ་རབས་ཀྱི་བོད་ཡིག་དང་ཞང་ཞུང་གི་སྨར་ཡིག་
གཉིས་གཅིག་མཐུན་ཡིན་པར་འདོད་ན་མཁས་པ་མི་བཞིས་སྐད་གཉིས་ཤན་
སྦྱར་ནས་ཐེག་པ་རིམ་པ་དགུ་བོད་ཀྱི་སྐད་དུ་བསྒྱུར་ཅེས་པ་དེ་བརྗོད་ཐབས་རྩ་
བ་ནས་མེད་པ་ཞིག་མ་ཡིན་ནམ། །
དེ་ལྟར་ཡིན་ན་ཕྱིས་སུ་འཇམ་དབྱངས་རྣམ་ སྤྲུལ་ ཐོན་མི་སམ་བྷོ་ཊས།
འཕགས་ཡུལ་པཎ་ཆེན་བྲམ་ཟེ་ལི་བྱིན་དྲུང༌། བསྐྱོད་ནས་ལན་ཙ་ཝརྟུར་དཔེ་
བྱས་ཏེ། བོད་ཡིག་དབུ་ཅན་དབུ་མེད་སྲོལ་གཏོད་མཛད་ཅེས་མི་ལོ་སྟོང་ཕྲག་
ལྷག་ཙམ་རིང་འགྱུར་མེད་བདེན་དོན་ལྟ་བུར་བརྩིས་ཏེ་བཤད་ཚུལ་དེ་རིགས་
གང་སར་ཁྱབ་གདལ་དུ་གཏང་བའི་རྒྱུ་མཚན་གང་ལགས་ཞེ་ན། ང་ཚོས་བོད་
ཀྱི་གནའ་རབས་ལོ་རྒྱུས་ལ་ཕྱིར་མིག་ལྟས་ཚེ་གོ་བ་ལོན་མི་ཐུབ་པ་རྩ་བ་ནས་མ་
ཡིན་སྙམ། ཕྱི་ནང་གི་མཁས་དབང་ཀུན་གྱིས་མཁྱེན་གསལ་ལྟར་ན། སྤྱི་ལོའི་
སྔོན་གྱི་ལོ་414ལོར་ཨུ་བེ་ར་སྟེ་གཉའ་ཁྲི་བཙན་པོ་བོན་པོ་རྣམས་ཀྱིས་རྒྱལ་སྲིད་
ཀྱི་ཁྲིར་མངའ་གསོལ། བོན་གྱི་ལོ་རྒྱུས་ནང་རྗེ་གཉའ་ཁྲི་བཙན་པོའི་དུས་སུ་
བོན་དར་ཞེས་འཁོད། རྗེ་ཡི་ཐོག་མ་གཉའ་ཁྲི་བཙན་སོགས་གནམ་གྱི་ཁྲི་བདུན་
དང་། བར་གྱི་སྟེང་གཉིས། ས་ཡི་ལེགས་དྲུག ཆུ་ཡི་སྡེ་བརྒྱད། ཁྲི་ཐོག་རྗེ་
བཙན་བར་བཙན་བཞི་བཅས་གདུང་རབས་ཉི་ཤུ་རྩ་བདུན་རིང་ཆབ་སྲིད་བོན་
གྱིས་བསྐྱངས་ཟེར་བ་དེ་དོན་དངོས་དང་མཚུངས་པ་ཞིག་རེད། གང་ལགས་
ཟེར་ན། ཨུ་བེ་ར་ཐོག་མར་ཅོག་ལ་བོན་པོ་དང་། ཞང་ཞུང་བོན་པོ། ཚེ་མི་
• 105 •
，
-
--
-
-
--
-
-



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དབོན་པོ་སོགས་བོན་པོ་རྣམས་ཀྱིས་མཚན་ལ་གཉའ་ཁྲི་བཙན་པོ་ཞེས་བཏགས་
ཏེ་སྲིད་ཁྲིར་མངའ་གསོལ། འོན་ཀྱང་བཙན་པོས་བོན་པོ་རྣམས་ཀྱི་ཁེ་ཕན་
ཡོངས་སུ་མཚོན་མི་ཐུབ་ སྟབས་ སུམ་པའི་བོན་ཨ་ཡོང་གིས་རྒྱལ་པོ་བཀྲོངས།
བོན་པོ་རྣམས་ཀྱིས་རྒྱལ་སྲིད་ཁ་ལོ་བསྒྱུར་བར་བརྟེན་གྲི་གུམ་བཙན་པོས་བོན་གྱི་
བསྟན་པ་བསྣུབས་ནས་བོན་པོར་རྡུང་རྡེག་ཤུགས་ཆེན་ཕོག མཐར་ལོ་ངམ་
གྱིས་ཐབས་ངན་སྣ་ཚོགས་ལ་བརྟེན་ནས་གྲི་གུམ་བཙན་པོ་བཀྲོངས། ལོ་ངམ་
དེའང་བོན་བློན་ཞིག་གམ་བོན་པོའི་ཁེ་ ཕན་ གྱི་ཚབ་བྱེད་མི་སྣ་ཞིག་ཡིན་པ་
གསལ་པོར་མངོན། པུ་དེ་གུང་རྒྱལ་དུས་སུ་ལོ་རྒྱུས་ཀྱི་བསླབ་བྱ་བླངས་ཏེ་བོན་
གྱི་བསྟན་པ་རྒྱ་ཆེར་སྤེལ། དེ་ནས་ཁྲི་ཐོག་རྗེ་བཙན་བར་སླར་ཡང་བོན་གྱིས་
ཆབ་སྲིད་བསྐྱངས། བོད་ཀྱི་རྒྱལ་རབས་དེར་ཐེར་དཀར་པོ་ལས་“ སྔོན་དུས་
བོད་ཀྱི་རྒྱལ་པོ་ལ་སྐུ་བོན་བྱ་བ་ཞིག་འདུག་པ་དེ་མདུན་ན་འདོན་གྱི་ཚོད་ཙམ་
ཡིན་”ཟེར། མདུན་ན་འདོན་ཞེས་བྱ་བ་ནི་རྒྱུན་དུ་བཙན་པོའི་སྐུ་གམ་དུ་བོན་
ཆོས་འདོན་མཁན་ཞིག་ལ་ཟེར། སྐུ་བོན་ཞེས་པའི་ལས་སྣེ་དེ་བཙན་པོའི་ སྐུ་
བཅར་ཞིག་ཡིན། དེ་ནི་ཆབ་སྲིད་དོན་ཆེན་ཁག་ཐག་གཅོད་སྐབས་ལེགས་ཉེས་
ཀྱི་མོ་ཕྱུ་ཕབ་ནས་ཐད་ཀར་སྲིད་ཀྱི་བྱ་བར་ཐེ་ཇུས་བྱེད་མཁན་བོན་པོ་ཞིག་ཡིན་
གཤིས། །
དེ་ནས་ལྷ་ཐོ་ཐོ་རིའི་སྐུ་དུས་བོད་ཆུ་སྦྲུལ་(སྤྱི་ལོ་333)སངས་རྒྱས་ཆོས་
ལུགས་དེ་བོད་དུ་དར། དུས་དེར་པཎྜི་བློ་སེམས་འཚོ་དང་ལོ་ཙཱ་བ་ལི་ཐེ་སི་རྣམ་
གཉིས་ཀྱིས་སྤང་ཀོང་ཕྱག་རྒྱ་པ་དང་། མདོ་སྡེ་ཟ་མ་ཏོག་སོགས་སྐུ་ གསུང་
ཐུགས་རྟེན་བསྣམས་ཏེ་བོད་ལ་ཕེབས་ཀྱང་དུས་དེར་བོན་པོ་རྣམས་དབང་
ཤུགས་ཆེ་ བའི་རྐྱེན་ གྱིས་ སངས་རྒྱས་ བསྟན་པ་དར་སྤེལ་གཏོང་བར་བཀག་
འགོག་ཤུགས་ཆེན་འཕྲད་དེ་ཁོང་རྣམ་ གཉིས་ ཕྱིར་ལོག་ཕེབས་དགོས་བྱུང་།
• 106 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
འོན་ཀྱང་བོན་གྱི་བསྟན་པའི་ཁ་གཏད་དུ་གནས་པའི་སངས་རྒྱས་ཆོས་ལུགས་དེ་
བོད་དུ་དར་འགོ་ཚུགས། དེ་ནས་སྔ་རྗེས་སུ་ བལ་བཟའ་ཁྲི་ བཙུན་དང་ རྒྱ་
བཟའ་ཀོང་ཇོ་མཚོ་ཡི་པདྨ་རྣམ་གཉིས་བོད་དུ་གདན་དྲངས། སྐབས་དེར་ཐང་
རྒྱལ་རབས་དང་བལ་པོའི་རྒྱལ་ཁབ་གཉིས་ཀ་སངས་རྒྱས་ཆོས་ལུགས་དར་ཁྱབ་
ཆེ་བའི་རྒྱལ་ཁབ་ཅིག་ཡིན་སྟབས་རྟེན་གཙོ་ཇོ་བོ་ཤཱཀྱ་མུ་ནེ་དང་ཇོ་བོ་མི་བསྐྱོད་
རྡོ་རྗེ་སོགས་བོད་དུ་གདན་དྲངས་ཏེ་གཙུག་ལག་ཁང་མང་པོ་བཞེངས། སངས་
རྒྱས་ཆོས་ལུགས་པའི་སྟོབས་ཤུགས་ཇེ་ཆེར་ཕྱིན། སྐབས་དེར་ཆོས་དང་བོན་
གཉིས་ཕྱི་ཚུལ་དུ་ཆོས་ལུགས་གྲུབ་མཐའ་མི་མཐུན་པའི་རྣམ་པ་མཚོན་ཡང་དོན་
དངོས་ཐོག་དེ་དག་གིས་སྲིད་དབང་གི་སྟོབས་ཤུགས་ཁག་གཉིས་ཀྱི་ཚབ་བྱས་ཏེ་
བོན་བློན་དང་ཆོས་བོན་དབར་གྱི་འཐབ་རྩོད་ཤུགས་ཆེར་ཕྱིན། དེ་ནས་བཟུང་
བོན་པོ་རྣམས་ཀྱི་དབང་བསྒྱུར་གྱི་གནས་བབ་དེར་རྩ་བའི་ཐོག་ནས་གཡོ་འགུལ་
ཤུགས་ཆེ་ཐེབས། མཐར་བོན་གྱི་བསྟན་པ་བསྣུབས་ཏེ་ཆོས་བློན་རྣམས་ཀྱིས་
བོད་ཀྱི་སྲིད་དབང་ཡོངས་སུ་ཁ་ལོ་ བསྒྱུར། བོན་གྱི་རིག་ གནས་ སམ་གནའ་
རབས་བོད་ཀྱི་རིག་གནས་རྨེག་མེད་གཏོང་བའི་ཆེད་དུ་བོན་གྱི་དཔེ་ཆ་དང་ཡིག་
རྙིང་མང་པོ་མེར་བསྲེགས། ལ་ལ་བསམ་ཡས་ཀྱི་མཆོད་རྟེན་ནག་པོའི་འོག་ཏུ་
སྦས། མཁྲིས་ནད་ ཅན་གྱིས་དུང་དཀར་སེར་པོར་མངོན་པ་ལྟར། བོད་ཀྱི་
གནའ་རབས་ལོ་རྒྱུས་ལ་འཁྱོག་བཤད་མང་ཙམ་བྱས་པ་སྟེ། ཐུ་མི་སམ་བྷོ་ཊ་མ་
བྱོན་གོང་བོད་ཡུལ་ཁ་བ་ཅན་དེར་ཡི་གེ་རྩ་བ་ནས་མེད་ཚུལ་དང་། དུས་དེ་ནས་
བཟུང་བོད་ཀྱི་ཤེས་རིག་ལོ་རྒྱུས་འགོ་ཚུགས་ཙམ་ཡིན་ཚུལ། ཐུ་མི་སམ་བྷོ་ཊ་དེ་
ཉིད་བོད་ལ་བཀའ་དྲིན་ཇི་ལྟར་ཆེ་ཚུལ་སོགས་ལོ་རྒྱུས་ཀྱི་དོན་དངོས་དང་ཡོངས་
སུ་མི་མཐུན་པའི་བཤད་ཚུལ་སྣ་ཚོགས་གང་སར་ཁྱབ། དོན་དངོས་ཐོག་ཐུ་མི་
མ་འཁྲུངས་གོང་མི་ལོ་སྟོང་ཕྲག་ལྷག་ཙམ་གྱི་སྔོན་དུ་བོད་ན་སྣ་མང་ཕུན་སུམ་
• 107 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཚོགས་པའི་བོན་གྱི་རིག་ གནས་ དར་ ཁྱབ་ཆེ་ ཞིང་། གལ་སྲིད་ བོན་ གྱི་རིག་
གནས་དེ་བོད་ཀྱི་གནའ་རབས་རིག་གནས་ཡིན་པར་ཁས་མ་བླངས་ཚེ་རང་ཅག་
གི་མེས་པོའི་ཕུལ་བྱུང་གི་རིག་གནས་ཁས་མ་བླངས་པ་དང་། བོད་ཀྱི་ལོ་རྒྱུས་ཆ་
མི་ཚང་བ་ཞིག་བཟོས་པ་ཞིག་རང་རེད། མདོར་ན། གོང་གསལ་གྱི་ལོ་རྒྱུས་
དེའི་ཐོག་ནས་བོད་ལ་ཐུ་མི་སམ་བྷོ་ཊའི་གོང་དུ་བོད་ཡིག་ཡོད་བཞིན་དུ་ཚིག་
ཐག་བཅད་ནས་མེད་ཟེར་བའི་རྒྱུ་མཚན་གཙོ་བོ་ནི་སྐབས་དེའི་ཆབ་སྲིད་ཀྱི་
དགོས་མཁོ་དང་མཐུན་པའི་ཆེད་དུ་ཡིན་པ་གསལ་པོར་མངོན། །
འོ་ན། བོད་ཀྱི་ལོ་ རྒྱུས་ཐོག་ཐུ་མི་སམ་བྷོ་ཊ་ཞེས་པ་དེ་ཡོད་དམ་མེད།
ཁོང་གི་མཛད་རྗེས་དངོས་དེ་གང་ཡིན་ནམ། དེ་ལའང་དེང་སྐབས་མཁས་པ་
མང་པོས་གཟིགས་ཚུལ་མི་འདྲ་བ་བྱུང་ཞིང་། ཕྱི་ནང་གི་མཁས་པ་འགའ་ཞིག་
གི་དགོངས་ཚུལ་དུ་ཏུན་ཧོང་ནས་ཐོན་པའི་བོད་ཀྱི་ཡིག་རྙིང་ཐོག་ཐུ་མི་སམ་བྷོ་
ཊའི་མཚན་ཡང་མེད་པས་དོན་དུ་ལོ་རྒྱུས་ཐོག་ཡོད་དམ་མེད། ཡང་མཁས་པ་
འབའ་ཞིག་གིས་ཐུ་མི་སམ་བྷོ་ཊའི་གོང་དུ་བོད་ལ་ཡི་གེ་ཡོད་ཀྱང་དེ་ནི་ཆོས་
ལུགས་ཐོག་མ་གཏོགས་ཁྱོན་ཡོངས་ལ་བེད་སྤྱོད་ཐུབ་པའི་ཡི་གེ་མ་ཡིན་གསུངས།
དེའི་ཐད་རང་ཉིད་ཀྱི་ལྟ་ཚུལ་ནི། ད་ལྟ་རང་རེས་ཏུན་ཧོང་ནས་ཐོན་པའི་བོད་
ཀྱི་ཡིག་རྙིང་ཆ་ཤས་དེའི་ཐད་ཐུ་མིའི་མཚན་འཁོད་མེད་ཀྱང་བོད་ཀྱི་ཆོས་འབྱུང་
དང་དེབ་ཐེར་རབ་དང་རིམ་པའི་ནང་ཐུ་མི་སམ་བྷོ་ཊའི་འཁྲུངས་ཡུལ་དང་།
ཆོས་རྒྱལ་སྲོང་བཙན་སྒམ་པོའི་བློན་པོ་མཆོག་ཏུ་གྱུར་པ་ཞིག་ཡིན་ལུགས། ཐུ་
མིའི་ཁྱིམ་རྒྱུད་སོགས་ཀྱི་ལོ་རྒྱུས་ གསལ་ཞིང་གསལ་བ་བཀོད་ཡོད་ སྟབས་དེ་ ་
དོགས་འཆར་གནང་དགོས་དོན་ཅི་ཡང་མི་འདུག་སྙམ། འོ་ན། ཐུ་མི་སམ་བྷོ་
ཊའི་མཛད་རྗེས་དངོས་དེ་གང་ཡིན་ཟེར་ན། འཇིག་རྟེན་ཐོག་གི་དངོས་པོ་གང་
ཞིག་ཡིན་རུང༌། མེད་ པ་ ནས་ ཡོད་ པ་ དང༌། ཆ་ མི་ ཚང་ བ་ ནས་ ཚང་ བ།།
• 108 •



བོད་ཡིག་གི་འབྱུང་ཚུལ་སྐོར་རགས་ཙམ་གླེང་བ།
དམའ་རིམ་ནས་མཐོ་རིམ་དུ་འཕེལ་རྒྱས་འགྲོ་བ་དེ་ནི་དངོས་པོ་མཐའ་དག་
འཕེལ་རྒྱས་འགྲོ་བའི་རྩ་བའི་ཆོས་ཉིད་ཅིག་ཡིན། དེར་བརྟེན་བོད་ཡིག་དེའང་
འཕེལ་རྒྱས་ཀྱི་དུས་རིམ་དེ་ལྟར་ཞིག་བརྒྱུད་དགོས་པ་ནི་སྨོས་མི་དགོས། ད་
ཡོད་ཁུངས་བཙན་གྱི་ཡིག་རྙིང་ཁག་ལ་ཚན་རིག་དང་མཐུན་པའི་དབྱེ་ཞིབ་བྱས་
པ་ལྟར་ན། གཤེན་ལོ་ཉི་ཤུ་ལྷག་ཙམ་སྟེ་མི་ལོ་ཉིས་སྟོང་ལྷག་ཙམ་གོང་དུ་གནའ་
རབས་ཀྱི་བོད་ཡིག་གསར་གཏོད་བྱས་ པ་ གསལ་ པོར་མངོན། འོན་ཀྱང་སྤྱི་
ཚོགས་འཕེལ་རྒྱས་ཀྱི་དགོས་མཁོ་དང་མཐུན་དགོས་ཤིང༌། མཁས་དབང་ཀུན་
གྱིས་མཁྱེན་གསལ་ལྟར། ཆོས་རྒྱལ་སྲོང་བཙན་སྒམ་པོས་སུམ་པ་སོགས་མཐའ་
བཞིའི་རྒྱལ་ཕྲན་མང་པོ་དབང་དུ་འདུས་ཏེ་བོད་ས་སྦྲུལ་ལོར་ (སྤྱི་ལོ་633)རྒྱལ་
ས་ལྷ་སར་སྤོས། དེ་ནས་བཟུང་ལྷ་ས་ནི་བོད་ཀྱི་ཆབ་སྲིད་དང་། དཔལ་འབྱོར།
རིག་གནས་ བཅས་ ཀྱི་ ལྟེ་ གནས་ སུ་ གྱུར། སྲིད་ འཛིན་ གྱི་ སྒྲིག་ གཞི་ དང་།
དམག་དཔུང་གི་སྒྲིག་འཛུགས་སོགས་གཏན་ལ་ཕབ། ཁྲིམས་ཡིག་གསར་བཟོ་
དང༌། ལེགས་ཉེས་བླང་དོར་གྱི་ཚད་གཞི་གཏན་ལ་ཕབ། བསྟན་བཅོས་མང་
པོ་བོད་ཡིག་ཏུ་བསྒྱུར་བ་སོགས་མཛད་པ་རྒྱ་ཆེར་སྤེལ། དེ་བཞིན་ཐུ་མི་སམ་བྷོ་
ཊ་སོགས་རྒྱ་གར་ལ་བཏང་སྟེ་ལཉྩ་དང་། ཝརྟུ། ན་ག་ར་སོགས་ཀྱི་ཡི་གེ་ལ་
དཔྱད་གཞི་མཛད་དེ་བོད་ཡིག་ལ་ཁ་སྐོང་དང་ལེགས་བཅོས་གནང་ཞེས་པ་དེ་
སྐབས་དེའི་ལོ་རྒྱུས་དང་དངོས་སུ་མཐུན་པ་ཞིག་རེད། དེ་གསལ་པོར་བཤད་ན།
མཐའ་བཞིའི་རྒྱལ་ཁབ་ཁག་དང་ཕན་ཚུན་འབྲེལ་གཏུགས་ཆེ་བ་དང་། དཔལ་
འབྱོར་གོང་དུ་འཕེལ་བ། བསྟན་བཅོས་མང་པོ་བོད་ཡིག་ཏུ་བསྒྱུར་དགོས་པའི་
དགོས་མཁོ་དང་བསྟུན་ཆེད་བོད་ཡིག་ལའང་ལེགས་བཅོས་མི་བྱེད་ཐབས་མེད་
ཡིན་གཤིས། ཐུ་མི་སམ་བྷོ་ཊ་སོགས་རྒྱ་གར་དུ་ཕེབས། རྒྱ་གར་གྱི་ཡི་གེ་སོགས་
ལ་སྦྱང་པ་མཐར་ཕྱིན་མཛད་པ་དང་། བོད་ཡིག་ལ་མཁོ་བའི་སུམ་ཅུ་པ་དང་།
• 109 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རྟགས་འཇུག་སོགས་བསྟན་བཅོས་ཆེན་མོ་བརྒྱད་བརྩམས་ཏེ་བཙན་པོར་ཕུལ།
རྒྱ་གར་གྱི་སྐད་ཡིག་ནང་ནས་བསྟན་བཅོས་བསྒྱུར་བར་ཉེར་བར་མཁོ་བའི་ཐ་
སྙད་མང་པོ་ཚུར་བླངས་པ་བཅས་ལ་བརྟེན་ནས་གནའ་རབས་བོད་ཀྱི་ཡི་གེ་དེ་
འབྲི་ཀློག་བདེ་བ་དང་། ཆ་ཚང་བ། ཚན་རིག་དང་མཐུན་པའི་ཡི་གེ་ཞིག་ཏུ་
བསྒྱུར་པ་དེའི་ཐད་ཐུ་མི་སམ་བྷོ་ཊས་མཛད་རྗེས་རླབས་པོ་ཆེ་བཞག་གནང་བ་
དེར་རང་ཅག་གིས་བསྔགས་པར་འོས་སོ། །
མདོར་ན། ད་ལྟ་དངོས་སུ་མཇལ་རྒྱུ་ཡོད་པའི་ལོ་རྒྱུས་ཡིག་རིགས་ཁག་ལ་
གཞིགས་ན་གཤེན་ལོ་ཉི་ཤུ་ལྷག་ཙམ་སྟེ་མི་ལོ་ཉིས་སྟོང་ལྷག་ཙམ་གོང་དུ་གནའ་
བོའི་བོད་ཡིག་གསར་དུ་གཏོད་པ་དང་། དེ་ནས་རིམ་བཞིན་སྤྱི་ཚོགས་གོང་
འཕེལ་འགྲོ་བ་དང་ཆབས་ཅིག་བོད་ཡིག་དེའང་རིམ་བཞིན་འཐུས་སྒོ་ཚང་དུ་
ཕྱིན། ལྷག་པར་དུ་ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་གནའ་བོའི་བོད་
ཡིག་ཡར་རྒྱས་ཤུགས་ཆེན་གཏོང་གནང་པ་དེས་བོད་ཡིག་ནི་ཆབ་སྲིད་དང་།
དཔལ་འབྱོར། རིག་གནས། ཚན་རིག ཆོས་ལུགས་སོགས་ཁྱོན་ཡོངས་ལ་
སྤྱོད་གོ་ཆོད་ལ་ཚན་རིག་དང་མཐུན་པའི་སྔོན་ཐོན་གྱི་ཡི་གེ་ཞིག་ཏུ་བསྒྱུར་པ་
བཅས་སོ། ། ། །
• 110 •



ལྷ་སའི་དར་པོ་ཆེ་བཞི་ཡི་ལོ་རྒྱུས་མདོར་བསྡུས།
ཁ་བ་ཅན་གྱི་ལྟེ་གནས་སྐྱིད་ཤོད་ཅེས་པའི་གནས་མཆོག་འདི་ཡི་མཐའ་
བཞིའི་རི་བོ་མཐོ་ལ་བཙན་པ་དང་། གནམ་ལ་འཁོར་ལོ་རྩིབས་བརྒྱུད། ས་ལ་
པདྨ་འདབ་བརྒྱད། བར་ལ་བཀྲ་ཤིས་རྟགས་བརྒྱད། ནགས་ཚལ་གྱིས་ཁེངས་
པ། ཀླུང་གཤོངས་ས་རྒྱ་ཆེ་ལ་རྩྭ་ཆུ་བཟང་བ། མེ་ཏོག་རྣམ་པར་བཞད་པ།
དེའི་དབུས་སུ་དམར་པོའི་རི་དང༌། ལྕགས་པོ་རི། བ་མ་རི་སོགས་གནས་རི་ངོ་
མཚར་རྟགས་དང་ལྡན་པ་ས་གསུམ་ལྷ་ཡི་ཞིང་ཁམས་མི་ཡུལ་དུ་འཕོས་པ་ལྟར་
གནས་མཆོག་ཁྱད་དུ་འཕགས་པ་ཞིག་ཡོད་སྟབས་ཡུལ་འདིའི་མིང་དུའང་ལྷ་ས་
ཞེས་འབོད། །
ཆོས་རྒྱལ་སྲོང་བཙན་སྒམ་པོའི་སྐུ་དུས་བོད་ཆུ་སྦྲུལ་(སྤྱི་ལོ་633)ལོར་ཁ་
བ་ཅན་གྱི་ཆབ་སྲིད་ཀྱི་ལྟེ་གནས་ལྷ་སར་སྤོ་འགོ་ཚུགས། དེ་ནས་ལྷ་ས་འདི་ཡང་
བོད་ཀྱི་ཆབ་སྲིད་དང་། དཔལ་འབྱོར། རིག་གནས། དམག་དོན་བཅས་ཀྱི་
ལྟེ་གནས་སུ་འགྱུར་སྟབས་བོད་ཀྱི་ལོ་ རྒྱུས་དུས་མཚམས་ཁག་ཏུ་རིམ་བཞིན་
འཕེལ་རྒྱས་སུ་ཕྱིན། གྲོང་ཁྱེར་འདི་ཡི་ཕྱོགས་བཞིར་རིགས་གསུམ་མགོན་པོའི་
ལྷ་ཁང་བཞི་དང༌། གླིང་བཞི་སྟེ་དགོན་སྡེ་གལ་ཆེན་བཞི། ཚོང་ལས་ཀྱི་ལྟེ་
གནས་སྒང་བཞི། དར་པོ་ཆེ་བཞི་སོགས་རང་མི་རིགས་ཀྱི་རིག་གནས་ཀྱི་ཁྱད་
ཆོས་ལྡན་པའི་འཛམ་གླིང་ནང་གྲགས་ཆེ་བའི་གནའ་བོའི་གྲོང་ཁྱེར་ཞིག་ཏུ་གྱུར།
འདིར་བརྗོད་དོན་གཙོ་བོ་ནི་དར་པོ་ཆེ་བཞི་ཡི་ལོ་རྒྱུས་གནས་ཚུལ་མཚམས་སྦྱོར་
· 111 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རགས་ཙམ་ཞུ་རྒྱུ་འདིར་ལྟར་ཏེ། །
དང་པོ། ཤར་སྐྱ་རིང༌( ཤར་སྐྱ་རེངས་》ཞེས་པའི་དར་ཆེན་འདི་ནི་ལྷ་
སའི་བར་སྐོར་གྱི་ཤར་ལྷོའི་མཚམས་སུ་གནས། དར་ཆེན་འདི་ཇི་ལྟར་བྱུང་བའི་
སྐོར་ནི། མི་དབང་གྲགས་པ་རྒྱལ་མཚན་གྱིས་གདན་ཞུས་ལྟར། མཉམ་མེད་
རྒྱལ་བ་ཙོང་ཁ་པ་ཆེན་པོ་སྐྱིད་སྨད་གྲུམ་བུ་ལུང་དུ་བྱོན། ཡུལ་དེར་བཞུགས་
རིང་ཡུལ་ལུང་མང་པོའི་མི་ཆེན་ཡོན་བདག་སློབ་བུའི་ཚོགས་ལ་སངས་རྒྱས་ཀྱི་
བསྟན་པ་དར་ཞིང་རྒྱས་པ་སྤེལ་ཆེད་ལྷ་སར་ཆོ་འཕྲུལ་སྨོན་ལམ་ཆེན་མོའི་དུས་
མཆོད་འཛུགས་རྒྱུའི་དགོངས་འདུན་བཏོན་གནང་མཛད་པ་མ་ཟད། དད་
འབུལ་གྱི་སྐུལ་མ་ཡང་ཡང་གནང་བས་ཡོན་བདག་རྣམས་ཀྱིས་རམ་འདེགས་
མཐའ་གཅིག་ཏུ་ཞུས། དེ་ནས་རབ་བྱུང་བདུན་པའི་ས་བྱི་(སྤྱི་ལོ་1408)ལོའི་
ཟླ་11པའི་ཟླ་སྨད་དུ་ལྷ་སར་ཕེབས་ཏེ་སྨོན་ལམ་ཆེན་མོའི་སྟ་གོན་མཛད། རབ་
བྱུང་བདུན་པའི་ས་གླང༌(སྤྱི་ལོ་1409)ལོའི་བོད་ཟླ་དང་པོའི་ཚེས་གཅིག་ནས་
བཅོ་ལྔའི་བར་ཆོ་འཕྲུལ་སྨོན་ལམ་ཆེན་མོ་དངོས་སུ་ཚུགས། ལྷ་ལྡན་གཙུག་ལག་
ཁང་གི་ཇོ་བོ་ཤཱཀྱ་མུ་ནེར་རྒྱུ་གསེར་ལས་གྲུབ་པའི་དབུ་རྒྱན་ཁྲ་རིགས་སྣ་ཚོགས་
ཀྱིས་བརྒྱན་པ། ཇོ་བོ་མི་བསྐྱོད་རྡོ་རྗེ་དང་ཐུགས་རྗེ་ཆེན་པོ་བཅུ་གཅིག་ཞལ་ལ་
རྒྱུ་རིན་ཆེན་ གཉིས་ལས་གྲུབ་པའི་དབུ་རྒྱན་ཕུན་སུམ་ཚོགས་ པ་ སོགས་ ཕུལ།
གཞན་ཡང་བསྟན་པའི་གཙུག་ལག་ཁང་ཁག་ལ་མཆོད་སྤྲིན་རྒྱ་ཆེ་གཟབ་རྒྱས་
མཛད། ཁྱམས་རའི་ཕྱི་ནང་དུའང་དཀར་མེ་བརྒྱ་ཕྲག་དུ་མ་ཕུལ། མཚན་མོ་
བར་སྐོར་ཚིག་འགྲམ་འཁོར་བ་དང༌། ཁྱམས་ ར་ཕྱི་མ་སོགས་ལ་དཀར་མེའི་
ཕྲེང་བ་བཀོད་པས་མཐོང་བ་ཙམ་གྱིས་ནམ་མཁའི་སྐར་ཚོགས་ཡངས་པའི་ས་
གཞིའི་ཐོག་ཏུ་འཕོས་པ་ལྟར་མཚུངས། དེ་བཞིན་རྒྱ་སྟག་ར་མོ་ཆེ་དང་། བྲག་
ལྷ་ཀླུ་སྒུག རྩེ་ཕོ་བྲང་ཆེན་པོ་པོ་ཏཱ་ལ། གུང་ཐང་སོགས་ལ་མཆོད་སྤྲིན་གཟབ་
• 112 •



ལྷ་སའི་དར་པོ་ཆེ་བཞི་ཡི་ལོ་རྒྱུས་མདོར་བསྡུས།
རྒྱུས་ཕུལ། དུས་དེར་སངས་རྒྱས་ཀྱི་བསྟན་པ་དར་ཞིང་རྒྱས་པ་འཕེལ་ཆེད་ལྷ་
ལྡན་གཙུག་ལག་ཁང་གི་མཐའ་བསྐོར་དུ་དར་ཆེན་བཅོ་ལྔ་བཙུགས། ད་ལྟ་རང་
རེས་དངོས་སུ་མཇལ་རྒྱུ་ཡོད་པའི་ ཤར་སྐྱ་རིང་ནི་དར་ཆེན་བཅོ་ལྔའི་ཡ་གྱལ་
ཞིག་ཡིན་ལ། རྗེ་བླ་མ་ཙོང་ཁ་པ་ཆེན་པོའི་ཕྱག་རྒྱུག་སྦ་དཀར་ཞིག་དར་ཆེན་
འདི་ཡི་གཟུངས་སུ་འབུལ་གནང་མཛད་པས་དད་ལྡན་སྐྱེ་བོ་སེར་སྐྱ་མ་ལུས་པས་
ཤར་སྐྱ་རིང་དེ་ཧ་ཅང་རྩ་ཆེར་བརྩིས་ཀྱི་ཡོད། །
གཉིས་པ། བྱུས་ཡག་དར་ཆེན་ཞེས་པ་དེ་ལྷ་ལྡན་གཙུག་ལག་ཁང་གི་
མདུན་ངོས་བྱུས་འདིང༌ གླིང་ གི་ རྒྱལ་སྒོ་བྱང་ སྒོའི་འགྲམ་དུ་གནས། ༧རྒྱལ་
དབང་སྐུ་ཕྲེང་ལྔ་པ་ཆེན་པོ་སྐུ་ན་ཆུང་བའི་དུས་སུ་དབུས་གཙང་ཁུལ་དུ་གཙང་
པ་སྡེ་སྲིད་ཀརྨ་བསྟན་སྐྱོང་དབང་པོས་སྲིད་ཀྱི་ཁ་ལོ་བསྒྱུར་བ་མ་ཟད། ཞྭ་སེར་
བསྟན་པའི་རིང་ལུགས་འཛིན་པར་སྡང་ཟུག་ཧ་ཅང་ཆེ་བས་སྔ་རྗེས་སུ་སོག་པོ་
ཚོ་ཆེན་ཞེ་དགུའི་ནང་ཚན་ཧལ་ཧ་ཚོ་པ་བདུན་གྱི་འགོ་པ་ཆོག་ཐུ་དང༌། ཁམས་
ཁུལ་གྱི་བེ་རི་རྒྱལ་པོ་དོན་ཡོད་རྡོ་རྗེ་གཉིས་ཀ་བོན་ལུགས་པའི་སྦྱིན་བདག་དང་
རྒྱབ་རྩ་ཡིན་སྟབས་དེ་དག་ལ་ངན་འབྲེལ་གྱིས་བེ་རི་རྒྱལ་པོའི་དམག་དཔུང་
དབུས་གཙང་ཁུལ་དུ་རྒྱབ་སྐྱོར་དུ་བཏང་སྟེ་སངས་རྒྱས་ཀྱི་བསྟན་པ་སྤྱི་དང་།
ལྷག་པར་དུ་རི་བོ་དགའ་ལྡན་པའི་བསྟན་པ་རྩ་མེད་གཏོང་རྒྱུའི་ངན་གཤོམ་བྱས།
འོན་ཀྱང་ཞྭ་སེར་ཅོད་པཎ་འཆང་བའི་རིང་ལུགས་ནི་སྟོད་མངའ་རིས་བསྐོར་
གསུམ་དང༌། བར་དབུས་གཙང་རུ་བཞི། སྨད་མདོ་ཁམས་སྒང་དྲུག མཚོ་
སྔོན། སོག་ཡུལ་སོགས་ཡུལ་གྲུ་གང་སར་ཁྱབ་ཅིང་། དད་ལྡན་སེར་སྐྱ་རྣམས་
ཀྱིས་རང་གི་མིག་འབྲས་ལྟར་གཅེས་སྲུང་བྱེད་བཞིན་ཡོད་ལ། རྒྱ་ཆེའི་མང་
ཚོགས་ཀྱི་རྨང་གཞི་སྲ་བརྟན་ཞིག་ཆགས་ཟིན་སྟབས་ཏཱ་ལའི་བླ་མའི་ཕྱག་མཛོད་
བསོད་ནམས་ཆོས་འཕེལ་(མཚན་གཞན་བསོད་ནམས་ རབ་ བརྟན་)དང་།
• 113 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
སྐྱིད་ཤོད་སྡེ་པ་མཚོ་སྐྱེས་རྡོ་རྗེ་རྣམ་གཉིས་ཀྱིས་ཏཱ་ལའི་བླ་མ་སྐུ་ཕྲེང་གོང་མའི་
མཚན་སྙན་དང་བོད་སོག་གི་དམིགས་བསལ་འབྲེལ་བར་བརྟེན་ནས་ཞྭ་སེར་
ཅོད་པཎ་འཆང་བའི་རིང་ལུགས་ལ་དད་མོས་ཆེ་བའི་གོ་ཤི་ཁང་ལ་དཔུང་རོགས་
ཡོང་བའི་སྐྱབས་བཅོལ་ཞུས། གོ་ཤི་ཁང་གིས་ཞལ་བཞེས་བཟང་པོ་གནང་སྟེ་
ཐོག་མར་ཀརྨ་བསྟན་སྐྱོང་དབང་པོའི་རྒྱབ་རྩ་ཆོག་ཐུ་དང་། བེ་རི་རྒྱལ་པོ་དོན་
ཡོད་རྡོ་རྗེ་གཉིས་ཀར་གཡུལ་བཤམས་ཏེ་རྩ་བརླག་གཏོང་རྒྱུ་དང་། དེ་རྗེས་
ཀརྨ་བསྟན་སྐྱོང་ དབང་ པོར་ དཔུང་ གནོན་ བྱས་ ཏེ་ སྲིད་ དབང་ འཕྲོག་ རྒྱུའི་
ཐབས་བྱུས་ཡག་པོ་ཞིག་བཏིང་སྟེ། ཐོག་མར་སོག་པོ་ཧལ་ཧ་ཚོ་པ་བདུན་གྱི་
འགོ་པ་ཆོག་ཐུ་དང་དཔུང་དམག་ཁྲི་གསུམ་ལ་ཉེ་བ་དུས་གཅིག་ཏུ་བཅོམ། དེ་
ནས་གོ་ཐི་ཁང་གི་དཔུང་ཆེན་མཚོ་སྔོན་བརྒྱུད་སྡེ་དགེ་དང༌། དཀར་མཛེས།
ལྡན་ཁོག དཔལ་ཡུལ། སྨར་ཁམས་སོགས་ཡུལ་སྡེ་མང་པོ་དྲག་ཤུགས་ཀྱིས་
དབང་དུ་འདུས། བེ་རི་རྒྱལ་པོ་སྐབས་དེར་བྲོས་ཐར་ནའང་མཐར་སོག་དམག་
གི་ལག་ཏུ་ཐེབས་ཏེ་རྩ་མེད་བཏང་། དེ་ནས་རིམ་བཞིན་སོག་དམག་རྣམས་
དབུས་སུ་འབྱོར་ཏེ་བོད་སོག་དམག་གིས་གཙང་པ་སྡེ་སྲིད་ལ་དཔུང་འཇུག་བྱས་
ཏེ་སྲིད་དབང་འཕྲོག རབ་བྱུང་བཅུ་གཅིག་པའི་ས་རྟ་(སྤྱི་ལོ་1642)ལོར་
༧རྒྱལ་མཆོག་ལྔ་པ་ངག་དབང་བློ་བཟང་རྒྱ་མཚོ་བོད་ཡོངས་ཀྱི་སྲིད་དབང་གི་
བདག་པོར་གྱུར། ཐེངས་འདིའི་ཐབས་བྱུས་ཡག་པོ་བྱུང་ཞེས་༧གོང་ས་མཆོག་
གི་ཕྱག་མཛོད་བསོད་ནམས་ཆོས་འཕེལ་སོགས་ཀྱིས་དྲན་རྟེན་བཙུགས་ཏེ་མིང་ -
དུ་བྱུས་ཡག་དར་ཆེན་ཞེས་གསོལ། །
ཡང་བཤད་སྲོལ་གཞན་ཞིག་ཏུ་དར་ཆེན་འདི་ནི་ཆོས་རྒྱལ་སྲོང་བཙན་
སྒམ་པོའི་སྐུ་དུས་སུ་བཙུགས་པའི་ལོ་རྒྱུས་རིང་བའི་དར་ཆེན་ཞིག་ཡིན་ཟེར། །
དེ་ཡང་ལྷ་ལྡན་གཙུག་ལག་ཁང་བཞེངས་པའི་སྐབས་སུ་དེའི་མདུན་ངོས་སུ་བྱུས་
• 114 •



ལྷ་སའི་དར་པོ་ཆེ་བཞི་ཡི་ལོ་རྒྱུས་མདོར་བསྡུས།
འདིང་ གླིང་ ཞེས་ གཙུག་ ལག་ ཁང་ གི་ ཨར་ ལས་ བཀོད་ འདོམས་ ཁང་ ཞིག་
བཙུགས་ཏེ་ལས་དོན་མཐའ་དག་བྱུས་ཡག་ལེགས་གྲུབ་བྱུང་བས་དྲན་རྟེན་གྱི་
ཆེད་དུ་བྱུས་འདིང་གླིང་རྒྱལ་སྒོ་བྱང་སྒོའི་འགྲམ་དུ་དར་ཆེན་ཞིག་བཙུགས་ནས་
མིང་དུའང་བྱུས་ཡག་དར་ཆེན་ཞེས་གསོལ་ཟེར། དེ་བཞིན་ལོ་རྒྱུས་ཡིག་ཆ་
འགའ་ཞིག་ཏུ་ལྷ་ལུང་དཔལ་རྡོར་གྱིས་རྒྱལ་པོ་གླང་དར་མ་བཀྲོང་བར་ཡོང་
སྐབས་རྟ་དཀར་ སོལ་ནག་བྱུགས་ པ་དེ་བྱུས་ཡག་དར་ཆེན་ལ་ བཏགས་ཞེས་
འཁོད་པར་གཞིགས་ན་དར་ཆེན་འདི་བཙན་པོའི་དུས་རབས་སུ་ཡོད་པ་མཚོན་
ཐུབ། །
གསུམ་པ། དགའ་ ལྡན་ དར་ ཆེན་ ནི་ ལྷ་ སའི་ བར་ སྐོར་ གྱི་ བྱང༌ ཤར་
མཚམས་བདེ་ཆེན་རབ་བརྟན་གྱི་འགྲམ་དུ་གནས། དེ་ཡང་༧རྒྱལ་མཆོག་ལྔ་པ་
ཆེན་པོའི་སྐུ་དུས་སུ་ལ་དྭགས་ཀྱི་ས་སྤྱོད་པ་སེང་གེ་རྣམ་རྒྱལ་གྱིས་མངའ་རིས་
ཁུལ་དུ་དགེ་ལུགས་པའི་བསྟན་པར་སྡང་ཟུག་གནོད་འཚེ་ཤུགས་ཆེན་བཏང་
སྟབས། སྐུ་ཕྲེང་ལྔ་པ་ཆེན་པོས་སངས་རྒྱས་ཀྱི་བསྟན་པ་སྲུང་སྐྱོབ་མཛད་ཆེད་
སོག་པོའི་རྒྱལ་བརྒྱུད་དགའ་ལྡན་ཚེ་དབང་ལ་ད་ལྟ་མངའ་རིས་བསྐོར་གསུམ་དུ་
ཞྭ་སེར་རིང་ལུགས་ཀྱི་བསྟན་པར་གནོད་འཚེ་ཇི་འདྲ་བྱུང་ལུགས་སྐོར་གསུང་པ་
མ་ཟད། གནོད་འཚེ་འདི་བཟློག་པའི་ལས་དབང་ཁྱེད་ལ་ཡོད་ཅེས་བྱེད་སྒོའི་
སློབ་སྟོན་དང་སྐུལ་མ་ཡང་ཡང་མཛད། རྒྱལ་པོ་དགའ་ལྡན་ཚེ་དབང་ནི་དགེ་
ལུགས་པའི་བསྟན་པར་དད་གུས་རབ་ཏུ་ཆེ་ཞིང༌། དམག་འཐབ་ཀྱི་ལས་ལ་
བྱང་ཆུབ་པ་ཞིག་ཡོད་པས་༧གོང་ས་མཆོག་གི་བཀའ་གསུང་དང་བླངས་ཞུས།
དེ་ནས་ཁོང་གིས་བྱང་གནམ་མཚོའི་བརྒྱུད་ནས་དཔུང་དམག་རྟ་པ་ཉིས་བརྒྱ་
ཙམ་སྣེ་འཁྲིད་དེ་རིམ་བཞིན་མངའ་རིས་སུ་ཕེབས། དེ་བཞིན་བོད་དམག་ཁག་
ཅིག་ཀྱང་མཉམ་དུ་བསྐྱོད། ལ་དྭགས་དམག་དཔུང་གི་འགོ་པ་ཚོ་སྤྱང་གྲུང་
• 115 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
འཛོམས་ལ་ ཐབས་ཇུས་ མཁས་ སྟབས་ སོག་ དམག་ རྟ་ རྩལ་ དང་ མདུང་ རྩལ་
མཁས་པས་ཀླུང་གཤོངས་སུ་དམག་འཐབ་བྱས་ཏེ་ཕམ་ངེས་ཡིན་པས་རི་རྩེ་དང་
མཁར་རྫོང་བཟུང་སྟེ་འཐབ་རྒྱུའི་དམག་ཇུས་བཟུང་། དུས་དེར་སོག་དམག་
རྣམས་ཀླུང་ གཤོངས་ སུ་དམག་ འཐབ་བྱེད་ པར་ མཁས་ ཀྱང༌། མཁར་ རྫོང་
བཙན་པོར་རྒོལ་བར་ཉམས་མྱོང་མེད་སྟབས་དཔའ་རྩལ་ཅན་གྱི་དཔའ་བོ་ལག་
རྡུམ་ལྟར་བྱ་ཐབས་དབེན་པའི་གནས་སུ་ལྷུངས། དེར་བརྟེན་ལྷ་ས་ནས་དཔུང་
རོགས་སུ་རི་འཛེགས་དམག་འཐབ་ཀྱི་ཉམས་མྱོང་ལྡན་པའི་དམག་དཔོན་ངམ་
རུ་བ་དང་། ཀོང་པོ་ཨ་ཕོ་བཀྲ་ཤིས། ཕོ་ལྷ་བ་པདྨ་རྒྱལ་པོ་སོགས་དཔོན་དམག་
ལྔ་སྟོང་ཙམ་མྱུར་དུ་མངའ་རིས་སུ་བསྐྱོད་དེ་རྒྱལ་པོ་དགའ་ལྡན་ཚེ་དབང་གི་
བཀོད་འདོམས་འོག་དྲག་ཤུགས་ལ་བརྟེན་མཁར་རྫོང་རྣམས་རིམ་བཞིན་ཚུར་
བླངས། ལ་དྭགས་ས་སྤྱོད་པའི་དཔུང་དམག་རྣམས་མཐར་བསྐྲད། རབ་བྱུང་
བཅུ་གཅིག་པའི་ལྕགས་བྱ་(སྤྱི་ལོ་1681)ལོར་མངའ་རིས་བསྐོར་གྱི་སྲིད་དབང་
ཡོངས་སུ་ཚུར་བླངས་ཏེ་༧རྒྱལ་དབང་ལྔ་པ་ཆེན་ པོར་ ཕུལ། ཐེངས་འདིའི་
དམག་འཐབ་ཀྱི་རྒྱལ་ཁར་རྟེན་འབྲེལ་མཚོན་ཆེད་འདི་བཙུགས་ཏེ་མི་དུའང་
དགའ་ལྡན་དར་ཆེན་ཞེས་གསོལ། ལོ་གསར་ཚེས་གསུམ་དུ་དར་ཆེན་འདི་སྐུ་
བཞེངས་སྐབས་རྩེ་ཕོ་བྲང་དུ་མཛད་སྒོ་གཟབ་རྒྱས་འཚོགས་སྲོལ་ཡོད། ཡང་
དར་ཆེན་འདི་ཧ་ཅང་རིང་བས་སྐུ་བཞེངས་ཞུ་དཀའ་སྟབས་དགའ་ལྡན་དར་
སྨྱོན་ཡང་ཟེར། །
བཞི་པ། བསྐལ་བཟང་དར་ཆེན་ནི་བར་བསྐོར་གྱི་ལྷོ་ངོས་གསུང་ཆོས་ར་
བའི་མདུན་དུ་གནས། དེ་ཡང་༧རྒྱལ་བ་སྐུ་ཕྲེང་བདུན་པ་བསྐལ་བཟང་རྒྱ་མཚོ་
ནི། རབ་བྱུང་བཅུ་གཉིས་པའི་ས་བྱི་(སྤྱི་ལོ་1708)ལོའི་ཟླ་བདུན་པའི་ཚེས་
བཅུ་དགུ་ཉིན་ལི་ཐང་ཐུབ་ཆེན་བྱམས་པ་གླིང་གི་ཉེ་འགྲམ་ལྷོ་ཞོལ་གྲོང་ཚོར་
• 116 •



ལྷ་སའི་དར་པོ་ཆེ་བཞི་ཡི་ལོ་རྒྱུས་མདོར་བསྡུས།
-
-
ཡབ་བསོད་ནམས་དར་རྒྱས་དང༌། ཡུམ་བློ་བཟང་ཆོས་མཚོ་གཉིས་ཀྱི་སྲས་སུ་
སྐུ་འཁྲུངས། སྐུ་ཆུང་ངུའི་དུས་ནས་བྱིས་པ་གཞན་དང་མི་འདྲ་བར་མཚན་
རྟགས་ཁྱད་དུ་འཕགས་པ་མང་པོ་བྱུང་བས་དད་ལྡན་སྐྱེ་བོ་མང་པོས་ཁྱེའུ་འདི་
ནི་ཚངས་དབྱངས་རྒྱ་མཚོའི་ཡང་སྲིད་འཁྲུལ་མེད་རེད་ཅེས་སྙན་པའི་གཏམ་
བཟང་གང་སར་ཁྱབ། འོན་ཀྱང་དུས་དེར་བོད་ས་གནས་སྲིད་གཞུང་གི་སྲིད་
འཛིན་དབང་ཆ་ཚང་མ་ལྷ་བཟང་ཧན་གྱིས་བཟུང་བ་མ་ཟད། ཁོ་པ་ཚོས་ཁྲི་ལ་
བསྐོས་པའི་པད་དཀར་འཛིན་པ་ཡེ་ཤེས་རྒྱ་མཚོ་པོ་ཏཱ་ལའི་གསེར་ཁྲིར་བསྡད་
མུས་ཡིན་པས་རེ་ཞིག་ངོས་འཛིན་ཞུ་མ་ནུས། དེ་ནས་གདན་ས་ཆེན་པོ་སེ་
འབྲས་དགའ་གསུམ་ གྱི་བླ་མ་ལས་སྣེ་དང་གཞུང་སེམས་རྣམ་པར་དག་པའི་
གཞུང་ཞབས་སེར་སྐྱ་འགའ་ཞིག་གིས་གསང་ཐབས་ཀྱི་སྒོ་ནས་འབྲེལ་གཏུགས་
ཞུས། དུས་དེར་ལྷ་བཟང་ཧན་གྱིས་གནས་ཚུལ་དེ་རིགས་ཤེས་ཚོར་བྱུང་སྟེ་བང་
མི་ཡོང་ཚུལ་སོགས་ཀྱི་གནས་ཚུལ་ཡབ་ཡུམ་གཉིས་ཀྱིས་གསན་རྗེས་གསང་བའི་
སྒོ་ནས་ཡང་སྲིད་རིན་པོ་ཆེ་སྡེ་དགེ་ཁུལ་དུ་གདན་དྲངས། ས་གནས་དེ་དག་གི་
དཔོན་རིགས་སྡེ་དགེ་དཔོན་བསྟན་པ་ཚེ་རིང་དང་། ཧོར་ཏྲེ་བོ་དཔོན་དར་
རན་ནོ་ཡོན་སོགས་ཀྱིས་བསུ་བ་དང་བསྙེན་བཀུར་ཞབས་ཏོག་གང་ལེགས་ཞུས།
དགུང་ལོ་དགུར་ཕེབས་སྐབས་མཚོ་སྔོན་དཔོན་རིགས་ཁག་གིས་གནས་ཚུལ་དེ་
ཐོས་འཕྲལ་ཡང་སྲིད་རིན་པོ་ཆེ་གཞན་གྱི་ལག་ཏུ་ཤོར་དོགས་ཀྱིས་མཚོ་ཁར་
གདན་དྲངས། རིམ་བཞིན་གནས་ལུགས་བྱུང་རྐྱེན་རྣམས་འཇམ་དབྱངས་གོང་
མ་ཆེན་པོར་གསེར་སྙན་སྒྲོན་ཏེ་སྐུ་འབུམ་ཆོས་སྡེར་གདན་དྲངས། དེ་ནས་གོང་
མ་ཆེན་པོས་ཕོ་ཉ་ཆེད་དུ་མངགས་ཏེ་དཔོན་ཁག་རྣམས་སྤྱི་འདུས་སར་ཁྱེའུ་འདི་
ནི་ཏཱ་ལའི་བླ་མའི་ཡང་སྲིད་འཁྲུལ་མེད་ཡིན་ཞེས་ཁྱབ་བསྒྲགས་གནང་བ་མ་ཟད།
ཡང་སྲིད་རིན་པོ་ཆེ་ལྷ་སར་གདན་དྲངས་ཆོག་པའི་བཀའ་ཕེབས། དེ་ནས་
• 117 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དགུང་ལོ་བཅུ་གསུམ་དུ་ཕེབས་སྐབས་མཚོ་སྔོན་དཔོན་རིགས་ཁག་གི་ཕེབས་
སྐྱེལ་རྒྱ་ཆེ་གཟབ་རྒྱས་གནང་བ་མ་ཟད། གོང་མ་ཚང་གི་དཔོན་དམག་མང་
པོས་ཕེབས་སྐྱེལ་གནང་སྟེ་བོད་དུ་གདན་དྲངས། བོད་རབ་བྱུང་བཅུ་གཉིས་
པའི་ལྕགས་བྱི་ (སྤྱི་ལོ་1720)ལོའི་ཟླ་9ཚེས་15ཉིན་གསེར་ཁྲིར་མངའ་གསོལ།
པཎ་ཆེན་བློ་བཟང་ཡེ་ཤེས་ཀྱི་དྲུང་ནས་དགེ་བསྙེན་གྱི་སྡོམ་པ་བཞེས། ཐེངས་
འདིར་ཡང་སྲིད་ངོས་འཛིན་ཞུ་བའི་བརྒྱུད་རིམ་ནང་ཕྱི་ནང་གི་གནས་ཚུལ་རྙོག་
འཛིང་ཧ་ ཅང་ ཆེ་ བ་ དེ་དག་ལས་རྣམ་པར་རྒྱལ་ཏེ་བསྐལ་པ་བཟང་པོའི་གོ་
སྐབས་འདི་ལྟར་ཐོབ་སྟེ་ཡང་སྲིད་རིན་པོ་ཆེ་གསེར་ཁྲིར་མངའ་གསོལ་ཐུབ་པའི་
རྒྱལ་ཁ་དེར་དྲན་རྟེན་མཚོན་བྱེད་བསྐལ་བཟང་རྒྱ་མཚོའི་ཡབ་གཞིས་ཀྱིས་བྱང་
ངོས་གསུང་ཆོས་རར་དར་ཆེན་འདི་བཙུགས་ཏེ་མིང་དུའང་བསྐལ་བཟང་དར་
ཆེན་ཞེས་གསོལ་བ་བཅས་སོ། ། ། །
• 118 •
ལ



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་
འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་
སྟག་འགལ་བའི་སྐོར་གླེང་བ།
རྭ་སྒྲེང་དང་སྟག་བྲག་དབར་གྱི་དོན་རྐྱེན་དེ་ནི་དོན་དངོས་ཐོག་ཉེ་རབས་
བོད་ཀྱི་ལོ་རྒྱུས་ཐོག་བྱུང་བའི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་ཆེས་
རྣོ་ངར་དང་། ཆེས་ཛ་དྲག་གི་འཐབ་རྩོད་ ཅིག་ཡིན་ལ། བཙན་ རྒྱལ་ རིང་
ལུགས་པས་ཀྲུང་གོའི་ནང་སྲིད་ལ་མངོན་སུམ་འཛེམས་མེད་ཀྱིས་ཐེ་ཇུས་བྱས་ཏེ་
བོད་འདི་ཀྲུང་གོའི་མངའ་ཁོངས་ནས་ཁ་བྲལ་གཏོང་བའི་སྡིག་ཉེས་ཀྱི་དཔང་
རྟགས་མཚོན་བྱེད་ཅིག་ཀྱང་རེད།
དང་པོ། རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་རྒྱལ་ཚབ་ཀྱི་ཁྲིར་
འཁོད་པའི་སྐོར། །
རབ་བྱུང་བཅུ་དྲུག་པའི་ཆུ་བྱ་(སྤྱི་ལོ་1933)ལོའི་ཟླ་10ཚེས་30ཉིན་རྒྱལ་
དབང་ཐུབ་བསྟན་རྒྱལ་མཚོ་དགུང་གྲངས་58ལ་ཕེབས་ཏེ་གཟིམ་ཁྲི་མཐའ་ཅན་
དུ་གྱུར་རྗེས་བོད་ཀྱི་དབང་འཛིན་གྲལ་རིམ་ནང་ཁུལ་སྲིད་དབང་འཕྲོག་ལེན་
བྱེད་པའི་རྙོག་འཛིང་ཆེ་ལ་རྣོ་ངར་ཅན་གྱི་འཐབ་རྩོད་དེ་རྒྱལ་ཚབ་པུ་ལ་བསྐོ་
མིན་གྱི་ཐོག་གཅིག་བསྡུས་ཀྱིས་མཚོན་གྱི་ཡོད་པས། བོད་ལྗོངས་ཚོགས་འདུ་
རྒྱས་འཛོམས་ཐོག་རྒྱལ་ཚབ་སུར་འོས་མིན་སྐོར་གྲོས་བསྡུར་བྱེད་སྐབས་སེར་སྐྱ་
• 119 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དཔོན་རིགས་མང་ཆེ་བས་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་ནི་ཆོས་སྲིད་
གཉིས་ཀའི་མཁྱེན་རྒྱ་ཆེ་ཞིང་། སྐུ་ན་ཆུང་དུས་ནས་བླ་མ་སྐྱེས་ཆེན་དམ་པའི་
རང་རྟགས་ལྡན་པ་ཞིག་ཡིན་སྟབས་དེར་འོས་ཞེས་བརྗོད། འོན་ཀྱང་ལ་ལས་
ཆོས་ཕྱོགས་ཀྱི་མཚན་སྙན་ཤིན་ཏུ་ཆེ་བ་དགའ་ལྡན་ཁྲི་པ་ཡེ་ཤེས་དབང་ལྡན་
དང་། ཕུར་ལྕོག་ཡོངས་འཛིན་སྤྲུལ་སྐུ་བྱམས་པ་ཐུབ་བསྟན་ལ་མོས་པ་བྱེད།
མཐར་རྟེན་གཙོ་འཕགས་པ་ལོ་ཀེ་ཤྭ་རའི་སྤྱན་སྔར་སྲིད་བློན་གླང་མདུན་ཀུན་
དགའ་དབང་ཕྱུག་དང་། བཀའ་ཤག དྲུང་རྩིས། སེ་འབྲས་དགའ་གསུམ་གྱི་
མཁན་པོ་སོགས་བོད་ལྗོངས་ཚོགས་འཐུས་ལྷན་འཛོམས་སར་ཟན་རྟགས་ཕུལ་
བས་རྭ་སྒྲེང་བཟང་ཕེབས་བྱུང་བར་བརྟེན་གོ་མིན་ཏང་ཀྲུང་དབྱང་སྲིད་གཞུང་
ལ་གསེར་སྙན་སྒྲོན་པ་མ་ཟད། བོད་ལྗོངས་ཚོགས་འདུས་རྭ་སྒྲེང་ཧུ་ཐོག་ཐུ་
ཐུབ་བསྟན་འཇམ་དཔལ་ཡེ་ཤེས་ཀྱིས་རྒྱལ་ཚབ་ཀྱི་ཐུགས་འགན་སྐྱོང་བཞེས་
དང༌། གླང་མདུན་ཀུན་དགའ་དབང་ཕྱུག་གིས་སྔར་མུས་བཞིན་སྲིད་བློན་གྱི་
འགན་བཞེས་ གནང༌སྟེ་ཐུགས་འཁུར་ མཉམ་བཞེས་ཡོང་བའི་རེ་བ་ཞུས་ པ་
བཞིན་རྒྱལ་ཚབ་རྭ་སྒྲེང་མཆོག་ནས་ལོ་ལྔ་ཙམ་རིང་སྲིད་བློན་གླང་མདུན་དང་
ལྷན་དུ་བོད་ཀྱི་ཆོས་སྲིད་གཉིས་ཀའི་དབང་འཛིན་མཛད། འོན་ཀྱང་ཏཱ་ལའི་བླ་
མ་སྐུ་ཕྲེང་བཅུ་གསུམ་པའི་ཡང་སྲིད་ངོས་འཛིན་ཞུ་ཕྱོགས་སོགས་གཞུང་སྒེར་
ཕྱག་ལས་མང་པོའི་ཐད་ཕན་ཚུན་ཐུགས་མཐུན་དམ་གཙང་མ་བྱུང་སྟབས་རྒྱལ་
ཚབ་རྭ་སྒྲེང་གིས་བསྟན་པ་གཅིག་ལ་སྟོན་པ་གཉིས་དགོས་གལ་མེད་པས་རྒྱལ་
ཚབ་དགོངས་ཞུ་ཡོང་བའི་དགོངས་འཆར་འདོན་གནང་མཛད་ པར་ བརྟེན་
བཀའ་ཤག་དང་དྲུང་རྩིས། སེ་འབྲས་དགའ་གསུམ་གྱི་འཐུས་མི་སོགས་ནས་ཏཱ་
ལའི་བླ་མ་སྐུ་ཕྲེང་བཅུ་བཞི་པས་ལུགས་གཉིས་ཀྱི་ཐུགས་འགན་ཡོངས་སུ་མ་
བཞེས་བར་རྒྱལ་ཚབ་རང་འཇགས་གནང་རྒྱུའི་རེ་འདུན་ཞུས་པ་མ་ཟད། སྲིད་
• 120 •



ཉེ་ཐབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
བློན་གླང་མདུན་ཀུན་དགའ་དབང་ཕྱུག་ ལ་ ཐབས་ མཁས་ ཀྱིས་སྲིད་འགན་
འཇོག་གནང་ཡོང་བའི་བླང་བྱ་བཏོན་པ་བཞིན་དེ་དོན་ཀ་ཀོར་རྩ་བ་ནས་མེད་
པར་ཞལ་བཞེས་ཀྱིས་སྲིད་ཟུར་གྱི་མཚན་གནས་དང༌། གསོལ་ཕོགས་རང་
འཇགས་ཕུལ་ཏེ་བཞག །
རྒྱལ་ཚབ་རྭ་སྒྲེང་མཆོག་གིས་བོད་ཀྱི་ཆོས་སྲིད་གཉིས་ཀའི་གཙོ་འགན་
བཞེས་རིང༌ཏཱ་ལའི་ བླ་ མ་ སྐུ་ ཕྲེང་ བཅུ་ བཞི་ པའི་ ཡང་ སྲིད་ གདན་ཞུ་དང་།
གསེར་ཁྲི་མངའ་གསོལ། དབུ་སྐྱེས་གཙུག་ཕུད་བཞེས་ཏེ་མཚན་གསོལ་སོགས་
ཀྱི་མཛད་སྒོ་མཐའ་དག་ལེགས་པར་སྒྲུབ་གནང་མཛད་པ་མ་ཟད། ཀྲུང་དབྱང་
སྲིད་གཞུང་ལ་བརྩི་བཀུར་དང༌། རྒྱ་བོད་མཐུན་ལམ་ལ་ཕན་པའི་ཕྱག་ལས་
མང་པོ་གནང་བ་སྟེ། རི་འགོག་དམག་འཁྲུག་འགོ་ཚུགས་མ་ཐག་ཏུ་པན་ཆེན་
སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་མ་དང་རྭ་སྒྲེང་རྣམ་གཉིས་ནས་
ཀྲུང་དབྱང་སྲིད་གཞུང་ལ་བརྩི་བཀུར་མཐའ་གཅིག་ཏུ་ཞུ་བའི་རྣམ་པ་བསྟན་པ་
དང༌། ལྷག་པར་དུ་བོད་རིགས་སེར་སྐྱ་མང་ཚོགས་ཀྱི་ཁྲོད་དུ་རི་འགོག་རྒྱལ་
སྐྱོབ་ཀྱི་དྲིལ་བསྒྲགས་སློབ་གསོ་རྒྱ་ཆེར་སྤེལ་ཞིང་། བོད་ས་གནས་སྲིད་གཞུང་
གིས་ཀྱང་ཕོ་ཉ་མངགས་ཏེ་པཎ་ཆེན་རིན་པོ་ཆེ་བོད་དུ་འཕྲལ་མར་ཕྱིར་ལོག་
མཛད་རྒྱུའི་རེ་བ་བཏོན་པ། དེ་བཞིན་སྔ་རྗེས་སུ་གོ་མིན་ཏང་ཀྲུང་དབྱང་སྲིད་
གཞུང་གི་སྐུ་ཚབ་ཧོང་མུའུ་སུང་ཏཱ་ལའི་བླ་མ་སྐུ་ཕྲེང་བཅུ་གསུམ་པའི་དགོངས་
རྫོགས་མཆོད་སྤྲིན་དུ་ཆབ་མདོ་བརྒྱུད་ལྷ་སར་ཕེབས་པ་དང༌། འུ་ཀྲུང་ཤིང་ཏཱ་
ལའི་བླ་མ་སྐུ་ཕྲེང་བཅུ་བཞི་པ་གསེར་ཁྲི་མངའ་གསོལ་གྱི་མཛད་སྒོར་ཕེབས་པར་
བསུ་བ་དང་སྣེ་ལེན་གཟབ་རྒྱས་ཞུས་གནང་བ་མ་ཟད། གོ་མིན་ཏང་གིས་“ རྒྱལ་
སྐྱོང་བསྟན་རྒྱས་བསམ་གཏན་སློབ་དཔོན་” ཞེས་པའི་ཆོ་ལོ་སོགས་ གནང་བ་
དགྱེས་བཞེས་དང་། ཀྲུང་དབྱང་སྲིད་གཞུང་དང་བོད་ས་གནས་སྲིད་གཞུང་གི་
• 121 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གལ་ཆེའི་འབྲེལ་བའི་སྐོར་སོགས་ཡུན་རིང་གྲོས་མོལ་གནང་བ་བརྒྱུད་གོ་མིན་
ཏང་ཀྲུང་དབྱང་སྲིད་གཞུང་གི་ལྷ་སར་བཅའ་སྡོད་དོན་གཅོད་ཁང་དངོས་སུ་
བཙུགས་ཏེ་མེས་རྒྱལ་དང་བོད་ས་གནས་ དབར་གྱི་འབྲེལ་བར་ཤུགས་ སྣོན་
བསྐྱོན་པ་སོགས་ལྟ་བུའོ། །
གཉིས་པ། སྟག་བྲག་ཤོག་ཁས་གཡོ་ཐབས་ལ་བརྟེན་ནས་སྲིད་དབང་
བླངས་པ་དང་ཁ་འཕྲལ་རིང་ལུགས་པའི་སྟོབས་ཤུགས་ཇེ་ཆེར་ཕྱིན་པའི་སྐོར།
གོང་དུ་སྨོས་པ་ལྟར། རྒྱལ་ཚབ་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་
ནི་རྒྱལ་གཅེས་ཆོས་གཅེས་ཀྱི་བླ་མ་སྐྱེས་ཆེན་དམ་པ་ཞིག་ཡིན་སྟབས་ཨ་རི་དང་
དབྱིན་ཇི་བཙན་རྒྱལ་རིང་ལུགས་པ་དང་དེའི་རྗེས་འབྲངས་པ་ཚོས་གཡོ་ཐབས་
ལ་བརྟེན་ནས་རྭ་སྒྲེང་རྒྱལ་ཚབ་ཀྱི་སྲིད་དབང་འཕྲོག་པའི་ལྐོག་གཡོ་བཤམས་
ཤིང་། ནང་དོན་གཙོ་བོར་རྭ་སྒྲེང་ལ་སྡོམ་པ་མེད་པས་རྒྱལ་བ་རིན་པོ་ཆེར་
ཆོས་ལུགས་ཀྱི་བསླབ་སྡོམ་འབུལ་བཞེས་སོགས་བྱས་ན་མི་འགྲིག་” ཅེས་འཁོད་
ཡོད་པས། རྭ་སྒྲེང་རྒྱལ་ཚབ་ཀྱི་དགོངས་པར་ཆུ་རྟ་(སྤྱི་ལོ་1942)ལོར་ཏཱ་ལའི་
བླ་མར་རབ་བྱུང་གི་སྡོམ་པ་འབུལ་བཞེས་གནང་རྒྱུའི་དུས་ཚོད་ཟིན་པར་ལོ་
གཅིག་ལྷག་ཙམ་ལས་མེད་སྟབས་སྔོན་ཚུད་ནས་དགོངས་ཞུ་གཡོལ་ཐབས་མ་
གནང་ན་ཆོས་སྲིད་གཉིས་ཀའི་ཐད་ཀླན་ཀ་ཡོང་གཞིར་དོགས་ཏེ་སྐབས་དེར་
ཁོང་གིས་ཡིད་ཆེས་དང་ཆ་འཇོག་ཆེན་པོ་གནང་བའི་ ཕན་པོ་སེང་གེ་སྒང་དུ་
སྡོད་པའི་ཁམས་རིགས་སེང་གེ་བླ་མ་ཟེར་བ་དེ་རྭ་བླའི་སྤྲོ་ཁང་དུ་ཆེད་འབོད་
ཀྱིས་“ རྒྱལ་ཚབ་ རང་འཇགས་གནང་ བ་ དང་། དགོངས་ ཞུ་ གནང་ བ་ གང་
བཟང་པྲ་ཕབ་གནང་བའི་པྲ་ལུང་དུ་རྒྱལ་བ་རིན་པོ་ཆེའི་སྐུ་ཕྱར་ཤིན་ཏུ་འཚུབ་
པ་དང་། དེ་བཞིན་རྭ་སྒྲེང་རང་གི་སྐུ་ཕྱར་ཡང་འཚུབ་ལྷོངས་ཆེ་བས་རྒྱལ་ཚབ་
• 122 •



...
.
.，
ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
དགོངས་ཞུ་གནང་སྟེ་རྐྱེན་སེལ་བསྙེན་སྒྲུབ་གནང་ན་བཟང་བ་འདུག་”2ཅེས་
བབས་པ་དེའི་ཐོག་ནས་སྟག་བྲག་ཤོག་ཁས་སེང་གེ་བླ་མ་བསླུ་བྲིད་ཀྱིས་སྲིད་
དབང་འཕྲོག་རྩིས་བྱས་པ་གསལ་པོར་མཐོང་ཐུབ། འོན་ཀྱང་རྒྱལ་ཚབ་རྭ་སྒྲེང་
མཆོག་ནི་ཆབ་སྲིད་འཐབ་རྩོད་ཀྱི་མྱོང་བྱ་ཞན་པའི་ཁར་བླ་སློབ་ཀྱི་འབྲེལ་བར་
ཐུགས་བློས་རྗེན་འགེལ་གནང་མཁན་ཞིག་ཡིན་པས་ནོར་འཁྲུལ་གྱི་སྒོ་ནས་རྒྱལ་
ཚབ་དགོངས་ཞུ་གནང་འདོད་ཀྱི་དགོངས་པ་འགོག་ཐབས་མེད་པ་ཞིག་བྱུང་བ་
རེད། དེ་ནས་སྲིད་ཚབ་གསར་པ་བསྐོ་གཞག་གནང་རྒྱུའི་སྐོར་རྭ་སྒྲེང་ཛ་སག་
འཇམ་དཔལ་རྒྱལ་མཚན་སོགས་ལ་ནང་མོལ་བཀའ་བསྡུར་མཛད་སྐབས་སྨྱུང་
གནས་བླ་མ་བློ་བཟང་ཡེ་ཤེས་རྣམ་རྒྱལ་དང་མཁར་རྡོ་སྤྲུལ་སྐུ་སྐལ་བཟང་ཐུབ་
བསྟན་གཉིས་ནས་སྟག་བྲག་རིན་པོ་ཆེ་ནི་རྭ་སྒྲེང་རྒྱལ་ཚབ་ཀྱི་རྩ་བའི་བླ་མ་དང༌།
ཐུགས་སྣང་དཀར་བ། དགུང་ལོ་མཐོ་བ་བཅས་ཡིན་སྟབས་ཁོང་སྲིད་ཚབ་ལ་
བསྐོ་གཞག་ གནང་ན་ ཐུགས་བློས་འགེལ་ཆོག་པ་མ་ཟད། སྐུའི་འགལ་རྐྱེན་
བསལ་རྗེས་སྲིད་དབང་ཚུར་འབུལ་བཞེས་ བདེ་ བ་ཡོང་ཚུལ་ སྐོར་ སོགས་ ཀྱི་
བསམ་ཚུལ་མང་ཙམ་ཞུས་པ་རེད། སྐབས་དེར་གཟིམ་དཔོན་མཁན་པོ་ངག་
དབང་བློ་ལྡན་དང་། བཀའ་གུང་ཕུན་ཁང་བཀྲ་ཤིས་རྡོ་རྗེ། རྩིས་དཔོན་ཀ་
ཤོད་ཆོས་རྒྱལ་ཉི་མ་བཅས་ཀྱིས་རྒྱལ་ཚབ་དགོངས་ཞུ་མ་གནང་བར་ད་མུར་རང་
འཇགས་གནང་ན་ལེགས་ཚུལ་དང༌། དབང་དང་བྲལ་ན་ཐམས་ཅད་ཕམ་ཟེར་
བས། སྐུ་ཕྱར་འཚུབ་ལྷོངས་ཡོད་ཚེ་རྐྱེན་སེལ་ཟློག་རིམ་གནང་ན་ལེགས་ཞེས་ཇི་
ལྟར་ཞུས་ཀྱང་གསན་འཇོག་རྩ་བ་ནས་མི་གནང་བར་སྟག་བྲག་སྲིད་ཚབ་ལ་བསྐོ་
གཞག་གནང་རྒྱུའི་སྐོར་ནང་མོལ་གནང་བས་སྟག་བྲག་ ཤོག་ཁའི་ཆབ་སྲིད་ཀྱི་
དམིགས་ཡུལ་ཡོངས་སུ་བསྒྲུབས་ཏེ་ སྟག་བྲག་ངག་དབང་གསུང་ རབ་བསྟན་
པའི་རྒྱལ་མཚན་གྱིས་ལོ་གཉིས་གསུམ་སོང་མཚམས་སྲིད་ཚབ་ཀྱི་འགན་དབང་
• 123 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རྭ་སྒྲེང་རིན་པོ་ཆེས་སླར་བཞེས་གནང་ན་དེའི་རིང་ལས་ཀར་ཧུར་བརྩོན་ཆེར་
སྐྱེད་ཞུ་རྒྱུ་དང༌། ལོ་གཉིས་གསུམ་སོང་མཚམས་སྲིད་སྐྱོང་གི་འགན་དབང་རྭ་
སྒྲེང་རང་གི་ཕྱག་ཏུ་འབུལ་རྒྱུའིཁས་ལེན་གནང་བ་མ་ཟད། རྭ་སྒྲེང་གིས་བཀའ་
བློན་འཕོ་འགྱུར་སྔ་བ་སུ་བྱུང་ཡང་དེའི་ཚབ་ཏུ་རྩིས་དཔོན་ཀ་ཤོད་ཆོས་རྒྱལ་ཉི་
མ་བསྐོ་གཞག་གནང་རྒྱུ་དང་། ཁྱུང་རོམ་གྱི་གྱོད་གཞི་ཁྲ་ལོག་མི་ཆོག་པའི་རེ་བ་
འདོན་གནང་མཛད་པ་དེའང་ཁས་ཡོངས་སུ་བླངས་པ་རེད། །
དེ་ནས་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་མཆོག་གིས་རྒྱལ་ཚབ་
དགོངས་ཞུ་ གནང༌ རྒྱུའི་ སྐོར་ བཀའ་ ཤག་ དང་ དྲུང་ རྩིས་ བརྒྱུད་ བོད་ ལྗོངས་
ཚོགས་འདུར་མོལ་བསྡུར་བྱེད་དགོས་པའི་རེ་བ་འདོན་གནང་མཛད་པ་ལྟར།
ཚོགས་འདུར་གྲོས་བསྡུར་བྱེད་སྐབས་དེ་ནི་རྭ་སྒྲེང་གི་དགོངས་པ་འགོག་ཐབས་
མེད་པ་ཞིག་ཡིན་པས་དེ་དོན་མོས་མཐུན་ཐོག་བཀའ་ཤག་དང་། སྤྱི་མཁན།
དྲུང་རྩིས་བརྒྱུད་སྦྲེལ། གདན་སའི་མཁན་པོ་ལས་ཟུར། གཞུང་ཞབས་སེར་
སྐྱའི་འཐུས་མི་བཅས་རྩེ་ཕོ་བྲང་གི་སྟག་བྲག་བཞུགས་ཡུལ་དུ་མཉམ་བཅར་གྱིས་
བཀའ་བློན་བླ་མ་བསྟན་པ་འཇམ་དབྱངས་ནས་སྟག་བྲག་ལ་སྲིད་ཚབ་འགན་
དབང་བཞེས་དགོས་པའི་སྙན་སེང་ཞུས་པར་སྟག་བྲག་རིན་པོ་ཆེས་ང་ལོ་ན་མཐོ་
བས་སྲིད་སྐྱོང་འགན་དབང་ལོ་གཉིས་གསུམ་རིང་གང་འཁྱོལ་ཞུས་ཆོག་པ་དང་།
དེ་མཚམས་སྲིད་སྐྱོང་གི་འགན་དབང་རྭ་སྒྲེང་རང་གི་ཕྱག་ཏུ་ཕྱིར་འབུལ་ཞུ་རྒྱུའི་
ཁས་ལེན་མཛད་པས་སྟག་བྲག་ཤོག་ཁའི་གཡོ་ཐབས་ཀྱི་དམིགས་ཡུལ་ཡོངས་སུ་
གྲུབ་སྟེ་ལྕགས་སྤྲུལ་(སྤྱི་ལོ་1941)ལོའི་ཟླ་1ཚེས་1ཉིན་སྟག་བྲག་གིས་སྲིད་སྐྱོང་
དང་ཡོངས་འཛིན་ཆེ་བའི་གསར་མཇལ་ཞུས་ཏེ་ལུགས་གཉིས་ཀྱི་འགན་དབང་
དངོས་སུ་རྩིས་ལེན་ཐོག་སྟག་བྲག་ལྷ་སར་བཞུགས་ཡུལ་ཀུན་བཟང་ཕོ་བྲང་དུ་རྭ་
སྒྲེང་སྐུ་འཁོར་ ལ་ གསོལ་ཚིགས་ གཟབ་ རྒྱས་ བཤམས་ ཤིང༌ ཐུགས་ རྗེ་ལེགས་
• 124 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
འབུལ་མཚོན་པའི་དངོས་པོ་གང་ལེགས་ཕུལ་བ་རེད། དེ་ནས་ཡུལ་རིང་མ་སོང་
བར་རྒྱལ་ཟུར་ཐུབ་བསྟན་འཇམ་དཔལ་ཡེ་ཤེས་རྭ་སྒྲེང་དགོན་དུ་ཕྱིར་ཕེབས་
སྐབས་བཀའ་ཤག་དང༌། གདན་ས་སེ་འབྲས་དགའ་གསུམ་གྱི་བླ་སྤྲུལ། གཞུང་
ཞབས་སེར་སྐྱ་མི་དམངས་ཡོངས་ཀྱིས་སྲིད་སྐྱོང་ལས་ཐོག་དང་འདྲ་བར་ཁོང་ལ་
ཕེབས་སྐྱེལ་གཟབ་རྒྱས་ཞུས་ཡོད། སྟག་བྲག་གིས་སྲིད་འགན་བཞེས་རྗེས་ཀྱི་ལོ་
གཉིས་གསུམ་ རིང་ ཐོག་མའི་ ཞལ་ བཞེས་ལྟར་ བོད་ས་གནས་སྲིད་ གཞུང་ གི་
འགངས་ཆེའི་ལས་དོན་དང་། ལས་ཚན་བསྐོ་གཞག་སོགས་དོན་གལ་ཆེ་རིགས་
རྣམས་རྒྱལ་ཟུར་རྭ་སྒྲེང་མཆོག་ལ་བཀའ་འདྲི་དགོངས་ སྐོར་ཞུ་མི་ཡང་ཡང་
བཏང་གནང་བ་རེད། འོན་ཀྱང་སྟག་བྲག་ངག་དབང་གསུང་རབ་བསྟན་པའི་
རྒྱལ་མཚན་ནི་སྐུ་ན་སྨིན་ཞིང་ཆབ་སྲིད་ཀྱི་མྱོང་ཆའང་ཧ་ཅང་ཞན་པས་སྲིད་
ཁྲིར་འཁོད་ནས་ཡུལ་རིང་མ་སོང་བར་དབྱིན་ཇིའི་རྗེས་འབྲངས་པ་ཚོས་གཡོ་
སྒྱུའི་སྦྱོར་བ་གང་མང་སྤེལ་ཏེ་བོད་ཀྱི་སྲིད་དབང་གི་ཁ་ལོ་བསྒྱུར་བས་སྲིད་ཚབ་
སྟག་བྲག་རིན་པོ་ཆེ་དོན་དངོས་ཐོག་ཁོ་པ་ཚོའི་ལག་ཆ་ལྟ་བུར་གྱུར་པ་རེད། །
དེ་ནས་ཁོ་པ་ཚོས་མེས་རྒྱལ་ལ་རྒྱབ་གཏོད་བྱེད་པའི་བྱ་ངན་མང་པོ་སྤེལ་
བ་སྟེ། ལྕགས་སྦྲུལ་(སྤྱི་ལོ་1941) ལོར་རི་པིན་གྱིས་མཚོ་འགྲམ་གྲུ་ཁ་རྣམས་
བཀག་འདོམས་བྱས་ སྟབས་ གོ་ མིན་ཏང་སྲིད་ གཞུང་ གིས་ བོད་ ཀྱི་ ཤར་ ཁུལ་
བརྒྱུད་ཀྲུང་གོ་དང་རྒྱ་གར་དབར་རླངས་འཁོར་འགྲོ་ལམ་བཟོ་རྒྱུའི་གྲ་སྒྲིག་བྱས་
ཏེ་ལོ་དེའི་སྤྱི་ཟླ་9པར་རླངས་འཁོར་འགྲོ་ལམ་བཟོ་མི་བོད་དུ་སྐྱོད་སྐབས་བོད་ས་
གནས་ཀྱི་དབང་འཛིན་པས་ངོ་རྒོལ་མཐའ་གཅིག་ཏུ་བྱས་གཤིས། འོན་ཀྱང་ལོ་
དེར་ཨ་རིའི་དམག་དོན་འཐབ་ཇུས་གསང་འཕྲིན་ཅུས་ཀྱི་མི་སྣ་བོད་དུ་དམག་
དོན་བརྟག་ཞིབ་ བྱེད་ པར་ཡོང་ཆོག་པའི་མོས་མཐུན་བྱས། ཆུ་རྟ་(སྤྱི་ལོ་
1942)ལོའི་སྤྱི་ཟླ་7ཚེས་6ཉིན་ཁྲིམས་འགལ་ གྱི་སྒོ་ནས་ཕྱི་འབྲེལ་ལས་ཁུང་
• 125 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བ
བཙུགས་ཏེ་ཕྱིའི་རྒྱལ་ཁག་གི་བོད་སྡོད་དོན་གཅོད་ཁྲུའུ་དང་། གོ་མིན་ཏང་
བོད་སོག་ཨུ་ཡོན་ལྷན་ཁང་གི་ལྷ་སར་བཅའ་སྡོད་དོན་གཅོད་ཁྲུའུ་ལ་སླད་ཕྱིན་
ལས་དོན་མཐའ་དག་ཕྱི་འབྲེལ་ལས་ཁུངས་བརྒྱུད་དེ་བཀའ་ཤག་ལ་སྙན་སྒྲོན་ཞུ་
དགོས་པ་ལས་ཐད་ཀར་བཀའ་ཤག་ལ་འབྲེལ་གཏུག་བྱེད་མི་ཆོག་པའི་བརྡ་ཁྱབ་
བཏང་བས་དབྱིན་ཇི་དང་ཨ་རིའི་ལས་དོན་མི་སྣས་འཕྲལ་མར་ཕྱི་འབྲེལ་ལས་
ཁུངས་ཀྱི་བརྡ་ཁྱབ་དང་ལེན་ཐོག་ཕན་ཚུན་འབྲེལ་བ་ཡང་ཡང་བྱས་པ་སྐབས་
དེའི་གོ་མིན་ཏང་ཀྲུང་དབྱང་སྲིད་གཞུང་གིས་ཤེས་འཕྲལ་ངོ་རྒོལ་མཐའ་གཅིག་
ཏུ་བྱས་ཡོད། དེ་བཞིན་ཤིང་སྤྲེལ་(སྤྱི་ལོ་1944)ལོར་ལྷ་སར་དབྱིན་ཇིའི་སློབ་
གྲྭ་བཙུགས་པ་བཅས་ལ་རྭ་སྒྲེང་རིན་པོ་ཆེས་སྐབས་སོ་སོར་དེ་ལྟར་བྱས་ན་མི་
འགྲིག་པའི་སྐོར་ཕྱག་བྲིས་གནང་ནས་ཞལ་ཏ་བསླབ་བྱ་གནང་ཡོད་རུང་ཉན་
འཇོག་རྩ་བ་ནས་མ་བྱས་པར་སྔར་བས་མངོན་གསལ་དོད་པོས་ཁ་འཕྲལ་རིང་
ལུགས་པའི་ སྟོབས་ཤུགས་སྲ་བརྟན་དང་རྒྱ་སྐྱེད་གཏོང་ཆེད་ཆུ་ལུག་(སྤྱི་ལོ་
1943)ལོར་བཀའ་བློན་གནང་བྱུང་བ་པད་མ་དོན་གྲུབ་ཕྱིར འཐེན་གྱི་ཚབ་ཏུ་
ཟུར་ཁང་དབང་ཆེན་དགེ་ལེགས་དམིགས་བསལ་གྱིས་བསྐོས་པ།་དང་། ཏཱ་ལའི་
བླ་མའི་སྐུ་བཅར་སྤྱི་ཁྱབ་མཁན་པོ་སེར་བྱེས་ངག་དབང་བསྟན་འཛིན་བཙན་
ཤེད་ཀྱིས་དགོངས་ཞུ་བྱེད་དུ་བཅུག་སྟེ་ལས་ཚབ་འཇམ་དབྱངས་དཀྱིལ་མཁྱེན་
རབ་བསྟན་འཛིན་བསྐོ་གཞག་བྱས་པ། རྩིས་དཔོན་འདྲི་ཡུལ་ཉེས་མེད་ལས་
གནས་ཕྱིར་འཐེན་གྱིས་ཚབ་ཏུ་ཞྭ་སྒབ་པ་དབང་ཕྱུག་བདེ་ལྡན་བསྐོ་གཞན་བྱས་
པ་མ་ཟད། གཞུང་ཞབས་སེར་སྐྱ་དང་གདན་ས་གསུམ་གྱི་མཁན་པོ་སོགས་ནང་
རྭ་སྒྲེང་ལ་ལྷག་བསམ་དཀར་བའི་རྒྱལ་གཅེས་སྟོབས་ཤུགས་ལ་རྡུང་རྡེག་བཏང་
བ་བཅས། སྐབས་དེར་བོད་ས་གནས་སྲིད་གཞུང་གི་སྲིད་དབང་དོན་དངོས་
ཐོག་སྟག་བྲག་ཛ་སག་བསྟན་པ་མཐར་ཕྱིན་དང་། བཀའ་བློན་བླ་མ་བསྟན་པ་
• 126 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རུ་སྟག་འགལ་བའི་སྐོར་གླེང་བ།
-
-
-
----
-
--
--
-
-
--
-
-
འཇམ་དབྱངས། ཟུར་ཁང་དབང་ཆེན་དགེ་ལེགས། ཞྭ་སྒབ་པ་དབང་ཕྱུག་
བདེ་ལྡན་སོགས་ཁ་འཕྲལ་རིང་ལུགས་པ་ཉུང་ཤས་ཀྱི་ལག་ཏུ་བཟུང་ཡོད།
གསུམ་པ། རྭ་སྟག་དབར་སྲིད་དབང་འཕྲོག་ལེན་བྱེད་པའི་འཐབ་རྩོད་
དེ་མངོན་གསལ་དོད་པོ་དང་། རྣོ་ངར། ཛ་དྲག་ཏུ་གྱུར་པའི་སྐོར།
རྭ་སྟག་དབར་ནང་མོལ་གནང་སྟེ་སྲིད་སྐྱོང་གི་འགན་དབང་ལོ་གསུམ་
སོང་མཚམས་ཚུར་འབུལ་བཞེས་གནང་རྒྱུའི་དུས་ཚོད་སྔོན་ཚུད་ནས་ཟིན་རུང་།
སྟག་བྲག་ཤོག་ཁས་སྲིད་སྐྱོང་གི་འགན་དབང་ཕྱིར་འབུལ་ཞུ་བཟོ་གང་ཡང་མེད་
སྟབས་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་ཀྱིས་གོ་སྐབས་ཤིག་དང་བསྟུན་
ཏེ་ལྷར་སར་སྟག་བྲག་དང་ངོ་མཇལ་ཐོག་ཞིབ་གསལ་བཀའ་མོལ་གནང་དགོས་
དགོངས་ཤིང་། སྐབས་དེར་ཤིང་སྤྲེལ་(སྤྱི་ལོ་1944)ལོའི་ཟླ་1ཚེས་3ཉིན་རྩེ་ཕོ་
བྲང་དུ་ཟན་རིལ་ཕུལ་བའི་ནང་། ཏཱ་ལའི་བླ་མའི་སྐུ་ཕྱར་བགེགས་བར་ཆེ་བ་
ཡོད་ལུགས་ཕེབས་སྟབས་གོང་ས་མཆོག་ལ་བརྟན་བཞུགས་ཞབས་བརྟན་འབུལ་
རྒྱུ་གཏན་འཁེལ་ཟིན་པའི་གནས་ཚུལ་དེ་རྭ་སྒྲེང་མཆོག་གིས་མཁྱེན་སྟབས་རྭ་
སྒྲེང་ལ་ལྷག་བསམ་དཀར་བའི་འབྲེལ་ཡོད་སེར་སྐྱ་དཔོན་རིགས་དང་གདན་
སའི་མཁན་པོ་འགའ་ཞིག་ ལ་ ནང་ མོལ་ ཕྱག་ བྲིས་ གནང༌ སྟེ་བརྟན་བཞུགས་
ཞབས་བརྟན་འབུལ་བར་རྭ་སྒྲེང་གདན་ཞུ་གནང་དགོས་ཞེས་གསུངས། ཤིང་
སྤྲེལ་(སྤྱི་ལོ་1944) ཟླ་2པའི་ནང་ལྷ་སར་ཚོགས་མཆོད་ཚུགས་སྐབས་གདན་
སའི་མཁན་པོ་ཁག་གསང་བའི་གྲོས་མོལ་ཐོག་ཐུན་མོང་ནས་གོང་ས་མཆོག་ལ་
བརྟན་བཞུགས་ཞབས་བརྟན་འབུལ་བར་ རྭ་ སྒྲེང་རིན་པོ་ཆེ་ ལྷ་ སར་ གདན་
འདྲེན་ཞུ་དགོས་པའི་རེ་འདུན་བཀའ་ཤག་ཏུ་སྙན་སེང་ཞུ་རྒྱུ་བྱས་གཤིས། དེ་
རྗེས་བཀའ་ཤག་ཏུ་གོང་གསལ་རེ་འདུན་སྙན་སེང་ཞུ་སྐབས་བསམ་ཡུལ་ལས་
• 127 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
འདས་པ་ཞིག་ལ་དེ་སྔ་རྭ་སྒྲེང་གིས་དྲིན་གྱིས་བསྐྱངས་ཏེ་འཚོ་བའི་བཀའ་བློན་
བླ་མ་བསྟན་པ་འཇམ་དབྱངས་ཀྱིས་གློ་བུར་དུ་རྣམ་འགྱུར་དྲག་པོ་བསྟན་ཏེ་
བཤད་དོན། གོང་ས་སྐྱབས་མགོན་ཆེན་པོར་བརྟན་བཞུགས་ཞབས་བརྟན་
འབུལ་རྒྱུའི་ཐད་འདི་གར་སྲིད་སྐྱོང་སྟག་བྲག་རིན་པོ་ཆེ་སྐུ་ཟིལ་པ་ཁྲོམ་མེར་
བཞུགས་ཡོད་པ་མ་རེད་དམ། དེ་འདྲ་ཡིན་བཞིན་དུ་རྒྱལ་ཟུར་རྭ་སྒྲེང་ལྷ་སར་
གདན་ཞུ་བྱེད་རྒྱུ་ནི་ལ་ཆའི་སྒང་ལ་སྤག་ཐེལ་རྒྱག་པ་ཞིག་ཡིན་ལ། ལར་ནས་
སེར་འབྲས་དགའ་གསུམ་གྱི་མཁན་པོ་ཚོ་ཆོས་འཆད་ཉན་དང་། བསླབ་པ་སློབ་
གཉེར་གནང་ནས་བཞུགས་ཚུགས་ན་དགའ་གི་མ་རེད་པས་ཟེར། དེ་འཕྲལ་ས་
དབང་བོན་ཤོད་བཀྲ་ཤིས་རྡོ་རྗེ་དང་ཟུར་ཁང་དབང་ཆེན་དགེ་ལེགས་གཉིས་
ཀྱིས་ཀྱང་བསྟན་པ་འཇམ་དབྱངས་ཀྱི་སྐད་ཆར་རྒྱབ་སྐྱོར་མཐའ་གཅིག་ཏུ་བྱས་
སྟབས་དྲུང་ རྩིས་དང༌། མཁན་པོ་རྣམས་བྱ་ཐབས་མེད་ པར་ ཕྱིར་ལོག་བྱེད་
དགོས་བྱུང་བ་མ་ཟད། རྭ་སྒྲེང་གི་ཕྱོགས་གཏོགས་འབྲས་སྤུངས་སྒོ་མང་མཁན་
པོ་ཆོས་འཕེལ་རྒྱལ་པོ་དང༌། འབྲས་སྤུངས་སྔགས་པའི་མཁན་ཟུར་ངག་དབང་
མཁས་མཆོག སེ་ར་སྟོད་པ་མཁན་པོ་རྒྱལ་མཚན་སེང་གེ་བཅས་སོ་སོའི་སྡོད་
ཤག་གི་སྒོ་ཕྱིར་འགྲོ་མི་ཆོག་པ་མ་ཟད། མི་གཞན་དང་ཐུག་འཕྲད་མི་ཆོག་པའི་
བཀོད་རྒྱ་བཏང་སྟེ་བཟང་བཙོན་དུ་བཅུག་པ་རེད། །
དེ་ནས་རྭ་སྒྲེང་ཕྱོགས་ཀྱིས་སྲིད་དབང་ཚུར་བླང་ཐུབ་པའི་ཆེད་དུ་ཐབས་
ལམ་གཞན་ཞིག་འཚལ་བ་སྟེ་སེར་བྱེས་མཁན་པོ་ངག་དབང་རྒྱ་མཚོ་དང་གསང་
བའི་གྲོས་མོལ་གནང་སྟེ་ཕྱི་ཚུལ་ཏུ་ཀེར་བྱེས་གྲྭ་ཚང་གི་འདུ་ཁང་ཉམས་གསོ་
ལེགས་གྲུབ་ཟིན་པར་རབ་གནས་སུ་རྒྱལ་ཟུར་རྭ་སྒྲེང་གདན་ཞུ་བྱས་པ་ཞལ་
བཞེས་ཐོབ་པ་ལྟར་དང་། དོན་དུ་སྲིད་སྐྱོང་གི་འགན་དབང་རྩིས་འབུལ་ཡོང་
རེའི་ཆེད་ལྷ་སར་ཕེབས་སྐབས་སྨོན་གྲོང་ཟམ་པའི་འགོར་རྒྱལ་ཚབ་ལས་ཐོག་
• 128 •



·，
་
་.
.
ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
དང་འདྲ་བར་ཕེབས་བསུ་གཟབ་རྒྱས་ཞུས་པ་རེད། །
ཉིན་ཤས་སོང་མཚམས་རྭ་སྒྲེང་རིན་པོ་ཆེ་ཕོ་བྲང་པོ་ཏ་ལར་ཏཱ་ལའི་བླ་མ་
དང་། སྲིད་སྐྱོང་སྟག་བྲག་ལྷན་འཛོགས་སར་འབྱོར་ཕྱག་ཞུ་གནང་ཐོག་མཛད་
སྒོ་གྲོལ་རྗེས་སྟག་བྲག་གི་གཟིམ་ཆུང་དུ་ཞལ་འཛོམས་བྱུང་སྐབས་རྭ་སྒྲེང་གིས་ད་
ལམ་རྐྱེན་སེལ་བསྙེན་སྒྲུབ་ཟིན་ལུགས་དང་། སྟག་བྲག་རིན་པོ་ཆེ་སྐུ་ན་ཤིན་ཏུ་
མཐོ་བས་མུ་མཐུད་སྲིད་འགན་བཞེས་ན་སྐུ་ངལ་ཆེ་བ་ཡོང་སྙམ་ནས་ད་རེས་
ཆེད་མངགས་འདིར་སྐུ་བཅར་ཞུས་པ་ཡིན་གསུངས་སྐབས་སྟག་བྲག་གིས་སྙན་
ཅོག་གཡས་གཡོན་གཉིས་ཀ་ཕྱག་གིས་བསྐོར་ཏེ་ལ་ལ་ཞེས་མ་གོ་བའི་རྣམ་འགྱུར་
ཁོ་ན་བསྟན་ཏེ་སྲིད་དབང་ཚུར་འབུལ་ཞུ་རྒྱུ་ལྟ་ཞོག་རྭ་སྒྲེང་གི་བཀའ་མོལ་ལ་ཡ་
ལན་ཡང་དེ་ཙམ་མི་གནང་སྟབས་དོན་ངོ་མའི་ཐོག་རྭ་སྒྲེང་ལ་བསླབ་བྱ་གཏིང༌
ཟབ་ཅིག་ཐོབ་ཅིང་། སྟག་བྲག་གིས་འདི་འདྲ་གནང་ཡོང་བསམ་པ་ཉལ་བའི་
རྨི་ལམ་ལའང་མེད་ལ། ད་རེས་དངོས་འབྲེལ་རྔོ་ལོ་ལངས་ནི་ཕྱར་ སོང་ཞེས་
ཐུགས་ཕམ་ཆེན་པོ་གནང་བཞིན་པར་སླར་ཡང་རྭ་སྒྲེང་དགོན་དུ་ཕྱིར་ལོག་མི་
གནང་ཀ་མེད་བྱུང༌། །
དེ་ནས་ཉིན་ཞིག་རྒྱལ་ཚབ་རྭ་སྒྲེང་གིས་“ སྟག་བྲག་དང་ང་གཉིས་བླ་སློབ་
ཀྱི་འདུ་ཤེས་ཡག་པོ་ཡོད་པ་མ་ཟད། སྟག་བྲག་བླ་བྲང་སྐྱོ་པོ་ཡིན་སྟབས་ངས་
སྟག་བྲག་ལ་འཚོ་སྐྱོང་བྱེད་ཆེད་རེ་ཞིག་ང་རང་བོད་ཀྱི་རྒྱལ་ཚབ་དགོངས་པ་
ཞུས་ཏེ་རྒྱལ་ཚབ་ གསར་ པ་ སྟག་བྲག་ནས་གནང༌ རྒྱུ་དང༌། ལོ་ ཁ་ ཤས་ སོང་
མཚམས་རྒྱལ་ཚབ་ཀྱི་ལས་འགན་ང་ལ་ཕྱིར་སྤྲོད་གནང་རྒྱུ་ནང་མའི་ཁ་དན་བྱས་
པ་ཡིན། འོན་ཀྱང་སྟག་བྲག་གིས་ང་ལ་རྒྱལ་ཚབ་ཕྱིར་སྤྲོད་བྱེད་རྒྱུ་ཕར་བཞག་
རྭ་སྒྲེང་བླ་བྲང་ལ་འཁོན་འཛིན་གནོད་འཚེ་ཁོ་ན་བྱས་བྱུང༌། དེར་བརྟེན་ང་
གཉིས་འགལ་ཟླར་གྱུར་པ་རེད། བཀའ་ ཤག་དང་ཡིག་ཚང་གི་གཙོ་བོ་ཚོས་
• 129 •



་ ་་
་
:.
..
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
མཚོན་པའི་སྟག་བྲག་གི་རྗེས་འབྲང་སྐུ་དྲག་ཚོས་རྭ་བླར་གནོད་འཚེ་གང་ཐུབ་
བྱེད་ཀྱི་འདུག་”(3 ཅེས་གསུངས། སྐབས་དེར་སྟག་བྲག་ཤོག་ཁས་སྲིད་འགན་
ཕྱིར་འབུལ་ཞུ་རྒྱུ་ཕར་ཞོག་རྭ་བླར་གཅིག་མཇུག་གཉིས་མཐུད་ངང་གནོད་འཚེ་
དེ་བས་ཤུགས་ཆེར་བཏང་བས་རྭ་སྒྲེང་རིན་པོ་ཆེའི་སྐུ་སྲོག་ཀྱང་ཉེན་ཁ་ཆེ་བའི་
གནས་སུ་གྱུར་སྟབས་གོ་མིན་ཏང་ཀྲུང་དབྱང་སྲིད་གཞུང་ལ་སྐྱབས་ཞུ་གནང་
ཆེད་ལྷ་སྡོད་གོ་མིན་ཏང་གི་གསང་བའི་ལས་དོན་མི་སྣ་ཧོ་ཁོ་ཕྲུག་སོགས་བརྒྱུད་
“རྭ་སྒྲེང་སྲིད་སྐྱོང་དགོངས་ཞུས་ཀྱིས་ཚབ་གསར་སྲིད་སྐྱོང་སྟག་བྲག་ལ་ང་རང་
ནས་བསྐོ་གཞག་བྱས་ཏེ་ སྟག་ བྲག་ གིས་ སྲིད་སྐྱོང་ལས་འཁུར་ལོ་ གསུམ་ སོང་
མཚམས་སྲིད་སྐྱོང་ཕྱིར་སྤྲོད་བྱ་རྒྱུ་ཡིན་རུང༌། སྲིད་སྐྱོང་ཕྱིར་སྤྲོད་མི་བྱེད་པས་
མ་ཚད། གང་ཅིར་བྱེད་སྤྱོད་ངན་ཐག་ཆོད་འདུག་པ་འདི་མུར་བཞག་ན་ཕྱིན་
ཆད་བོད་འདི་བཙན་རྒྱལ་རིང་ལུགས་པའི་དབང་འོག་ཏུ་འགྲོ་ཉེན་བློས་འགན་
བཟོད་མིན་ལ། སྟག་བྲག་གིས་རྒྱ་བོད་མཐུན་ལམ་དམ་བཟུང་མེད་པར་བརྟེན་
རྭ་སྒྲེང་གིས་ སྲིད་སྐྱོང༌ རང་འཇགས་ བྱེད་ དགོས་ པའི་ཀྲུང་དབྱང་ནས་ བོད་
གཞུང་ལ་བཀའ་འབེབས་རྒྱབ་སྐྱོར་རོགས་རམ་ཡོང་བ་དང༌། ང་ལ་སྲིད་སྐྱོང་
བྱུང་མཚམས་རྒྱ་བོད་མཐུན་སྒྲིལ་ཡ་བྲལ་དུ་མ་སོང་བའི་ཞབས་འདེགས་ཞུ་རྒྱུ་
ཡིན་ལུགས་སྔ་ཕྱིར་ཞུ་འབོད་གནང་བ་”@དེར་གོ་མིན་ཏང་གིས་“ རྭ་སྒྲེང་ལ་
སྲིད་སྐྱོང་ཡོང་བའི་རྒྱབ་སྐྱོར་བྱེད་རྒྱུ་དང༌། རྭ་སྒྲེང་རིན་པོ་ཆེར་གོ་མིན་ཏ་ཧུད་
ཀྱིས་ཚོགས་འདུའི་ཨུ་ཡོན་བསྐོ་གཞག་བྱས་པ་ཡིན་པས་ངོ་ཕེབས་གནང་དགོས་
ཞུས་”5)པར་རྭ་སྒྲེང་ཡང་ཕེབས་འདོད་ཆེན་པོ་ཡོད་ཀྱང་། སྐབས་དེའི་རྙོག་
འཛིང་ཆེ་བའི་གནས་ཚུལ་འོག་རྭ་སྒྲེང་རྒྱ་ནག་ཏུ་ཚོགས་འདུར་ངོ་ཕེབས་གནང་
དཀའ་བས་སྔ་ས་ནས་ཉེ་འབྲེལ་ཆེ་བའི་ཧྲེ་ཧོར་བརྒྱ་དཔོན་བུ་དོན་རྣམ་དང་།
ལ་དཀར་བུ་མཐུ་སྟོབས་གཉིས་ཏྲེ་ཧོར་དཀར་མཛེས་ཁུལ་གྱི་གོ་མིན་ཏ་ཧུད་ཀྱི་
• 130 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
འཐུས་མིར་ལྷ་ས་ནས་ནན་ཅིང་དུ་འགྲོ་རྒྱུ་གཏན་འཁེལ་ཟིན་པ་མཁྱེན་རྗེས་ཁོང་
གཉིས་ལ་ནང་མོལ་ཞིབ་ལྷོངས་གནང་སྟེ་རྭ་སྒྲེང་གི་ངོ་ཚབ་ཁྱེད་གཉིས་ནས་བྱས་
ཏེ་སྲིད་སྐྱོང་སྟག་བྲག་ཤོག་ཁག་ནས་བློ་ཕུགས་ ཕྱི་རྒྱལ་ལ་ཕྱོགས་ཏེ་རྒྱ་བོད་
འབྲེལ་བར་གཏོར་བཤིག་གཏོང་བའི་སྤྱོད་ངན་རྣམས་གོ་མིན་ཏང་ཀྲུང་དབྱང་
སྲིད་གཞུང་ལ་སྙན་སེང་ཞིབ་ལྷོངས་ཐོག་སྲིད་སྐྱོང་རྭ་སྒྲེང་ནས་བྱེད་དགོས་
བཀའ་ཕེབས་རོགས་རམ་སྐྱབས་འཇུག་ཡོང་བའི་མངགས་ཆ་གཟབ་ནན་གནང་
བ་རེད། དེ་བཞིན་ རྭ་སྒྲེང་ཛ་སག་ འཇམ་ དཔལ་ རྒྱལ་ མཚན་དང༌། ལྷུང་
གནས་བླ་མ། མཁར་རྡོ་བླ་མ་སྐལ་བཟང་ཐུབ་བསྟན་སོགས་ཀྱིས་གོ་སྐབས་
འཚལ་ཏེ་སྟག་བྲག་ལ་འཁོན་ལན་སློག་རྩིས་བྱེད་པའི་གནས་ཚུལ་རྭ་སྒྲེང་རྒྱལ་
ཟུར་གྱིས་མཁྱེན་འཕྲལ་སྔ་རྗེས་སུ་ཕྱག་བྲིས་གནང་སྟེ་མི་བྱེད་དགུ་བྱེད་བྱས་ན་
ད་ལྟའི་གནས་བབས་ལའང་མི་གནས་པ་ཞིག་ཡོང་གི་རེད། དེ་བས་ཀྲུང་དབྱང་
སྲིད་གཞུང་གི་རྒྱབ་གཉེར་བཀའ་ལན་སྒུག་སྡོད་བྱས་ན་ལེགས་ལུགས་གསུངས་
ཀྱང་རྭ་སྒྲེང་ཛ་སག་སོགས་ནས་ཉན་འཇོག་དེ་ཙམ་མ་བྱས་སྟབས་རྭ་སྟག་དབར་
གྱི་འགལ་བ་དེ་བས་རྣོ་ངར་ཅན་དུ་གྱུར་པ་རེད།
བཞི་པ། རྒྱལ་གཅེས་སྟོབས་ཤུགས་ལ་ཕམ་ཉེས་ཚབས་ཆེན་བྱུང་བ་དང་།
ཁ་འཕྲལ་རིང་ལུགས་པས་བོད་ཀྱི་སྲིད་དབང་ཡོངས་སུ་ཁ་ལོ་བསྒྱུར་པའི་སྐོར།
མེ་ཕག་(སྤྱི་ལོ་1947)ལོའི་ཟླ་2པར། རྭ་སྒྲེང་གིས་ཏྲེ་ཧོར་བརྒྱ་དཔོན་
བུ་དོན་རྣམ་དང་། ལ་དཀར་བུ་མཐུ་སྟོབས་གསང་སྟབས་ཀྱིས་ནན་ཅིང་དུ་
བཏང་ནས་གོ་མིན་ཏང་ཀྲུང་དབྱང་སྲིད་གཞུང་ལ་རྒྱབ་སྐྱོར་རེ་འབོད་ཞུས་པའི་
གནས་ཚུལ་དེ་ལྷ་སར་བཅའ་སྡོད་དབྱིན་གཞུང་ངོ་ཚབ་རི་ཅར་སན་གྱིས་ཐད་
ཀར་སྲིད་སྐྱོང་སྟག་བྲག་ལ་གསང་བའི་སྒོ་ནས་“ རྭ་སྒྲེང་གིས་ཏྲེ་ཧོར་བརྒྱ་དཔོན་
• 131 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བུ་དོན་རྣམ་དང་། ལ་དཀར་བུ་མཐུ་སྟོབས་གཉིས་ནན་ཅིང་དུ་བཏང་སྟེ་གོ་
མིན་ཏ་ཧུད་ཐོག་བོད་ཀྱི་ཚོགས་འཐུས་རྭ་སྒྲེང་གི་ངོ་ཚབ་མངགས་ཆ་བྱས་སྟབས་
ཁོ་པ་གཉིས་ བོད་ཀྱི་འཐུས་མི་ཛ་སག་ གཉིས་ལས་མཐོང་ཆེ་བ་ཡོད་པ་དང་།
ལྷག་པར་ཚོགས་འདུ་གྲོལ་རྗེས་ཁོ་གཉིས་ཕྱིར་ལོག་མ་བྱས་པར་ནན་ཅིང་དུ་
བསྡད་དེ་རྭ་སྒྲེང་གིས་གོ་མིན་ཏང་སྲིད་གཞུང་ལ་བོད་རང་བཙན་མིན་པར་རྒྱ་
ཁོངས་ཡིན་པའི་ཁས་ལེན་བྱས་འདུག་པ་མ་ཟད། བོད་དུ་རྒྱ་དམག་གཏོང་
དགོས་པ་དང་། གོ་མཚོན་དང་། དངུལ་ཁྱོན་ཆེ་བཅས་ཀྱི་རོགས་རམ་དགོས་
ལུགས་བཤད་པ་དང་། གོ་མིན་ཏང་སྲིད་གཞུང་ནས་ཀྱང་བོད་ཀྱི་སྲིད་སྐྱོང་རྭ་
སྒྲེང་གིས་རང་འཇགས་བྱེད་དགོས་པའི་བཀའ་ཕབ་ཀྱི་ཡོད་པ་དང་། བོད་ལ་
རྒྱ་དམག་ཁྱོན་ཆེ་གཏོང་གཏན་འཁེལ་བས་མི་ཚད། གནམ་གྲུ་མང་པོ་བཏང་སྟེ་
ལྷ་སར་འབོམ་གཡུག་རྒྱུ་གཏན་འཁེལ་ཚུལ་སོགས་” 6) ཛ་དྲག་ཆེ་བའི་གནས་
ཚུལ་མང་ ཙམ་ བཤད་ པ་ རེད། སྟག་ བྲག་ གིས་ གནས་ ཚུལ་ དེ་ ཐོས་ འཕྲལ་
དངངས་སྐྲག་ཆེས་ཆེར་སྐྱེས་ཏེ་བཀའ་བློན་རྣམས་ལ་གནད་དོན་དེ་ནི་ཧ་ཅང་
ཚབས་ཆེ་བ་ཞིག་ཡིན་སྟབས་བཀའ་བློན་རྣམས་མཐུན་སྒྲིལ་རྡོག་རྩ་གཅིག་སྒྲིལ་
བྱེད་དགོས་པ་མ་ཟད། འཕྲལ་དུ་ནན་ཅིང་དོན་གཅོད་མཁན་ཆུང་ཐུབ་བསྟན་
བཟང་པོ་དང་། རྩེ་འགྲོན་ཐུབ་བསྟན་ཚེ་རིང་། ལོ་ཙཱ་བ་བྱམས་པ་ངག་དབང་
བཅས་ལ་གསང་བའི་ཏར་ཡིག་བཏང་སྟེ་དེང་སང་བོད་དོན་གལ་ཆེ་ཛ་དྲག་གི་
གནས་ཚུལ་ཡོད་ཆོད་ལ་ཕྱི་ནང་གསང་གསུམ་གྱི་སྒོ་ནས་ཉམས་ཞིབ་གཟབ་ནན་
ཐོག་འཕྲལ་ དུ་ ཏར་ ལན་ གཏོང་ དགོས་ ཞེས་ བཀོད་ བརྡ་ གཏོང་ དགོས་ པའི་
མངགས་ཆ་བྱས་པ་རེད། དེ་ནས་བོད་སྡོད་དབྱིན་གཞུང་སྐུ་ཚབ་རི་ཅར་སན་
ནས་སླར་ཡང་“ཁ་སྔོན་རྒྱལ་ཟུར་རྭ་སྒྲེང་གིས་རྒྱ་གར་ཁུལ་གནས་མཇལ་ཞིག་ཏུ་
ཕེབས་རྒྱུར་རོགས་རམ་བྱེད་དགོས་གསུངས་བྱུང་བར། ང་ཚོས་ཁྱེད་རང་ནི་
• 132 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
གཞན་དང་མི་འདྲ་བ་བོད་ཀྱི་རྒྱལ་ཟུར་ཡིན་གཤིས་ཐོག་མར་བཀའ་ཤག་ལ་སྙན་
སེང་གནང་རོགས་ཞུས་པར་བརྟེན་ད་བར་རྒྱ་གར་དུ་ཕེབས་མ་ཐུབ་པ་ལས་རྒྱ་
གར་དུ་ཕེབས་ཐུབ་པ་ཡིན་ན་ནང་དོན་རྒྱ་ནག་ཏུ་ཕེབས་རྩིས་ཡིན་འདྲ་ཞིང་།
ད་ཆ་རྒྱལ་ཟུར་རྭ་སྒྲེང་བྱང་ལམ་བརྒྱུད་རྒྱ་ནག་ཏུ་ཕེབས་རྩིས་མེད་དམ་སྙམ་
པས་གནས་ཚུལ་དེ་དག་ཕྱི་རྒྱལ་ལས་ཁུངས་ནས་བཀའ་ཤག་ཏུ་སྙན་སེང་ཞུ་
དགོས་པ་མ་ཟད། སྐད་ཆ་འདི་ ཕྱི་ གྱུར་ མེད་ པའི་ གསང་བ་དམ་པོ་གནང་
དགོས་ནན་ཏན་གྱིས་ཟེར་ལུགས་སོགས་བཤད་སོང་།”)དེ་རྗེས་ལྷ་སྡོད་དབྱིན་
ཇིའི་སྐུ་ཚབ་རི་ཅར་སན་ནས་གོ་མིན་ཏང་གི་དམག་དཔུང་བྱང་བརྒྱུད་ཁུལ་དུ་
སླེབས་ཟིན་པ་དང༌། མུ་མཐུད་ལྷ་ས་ཕྱོགས་ལ་དཔུང་སྐྱོད་བྱེད་བཞིན་ཡོད་
པས་སྲིད་སྐྱོང་རིན་པོ་ཆེ་སོགས་ཀྱི་སྐུ་སྲོག་ལ་ཉེན་ཁ་ཧ་ཅང་ཆེ་བའི་དུས་ལ་ཐུག་
ཡོད་ཟེར་བ་སོགས་དཀྲོག་གཏམ་གང་མང་བཤད་པ་རེད། དེ་ལྟར་བཤད་པའི་
དམིགས་ཡུལ་གཙོ་བོ་ནི་རྭ་སྒྲེང་རིན་པོ་ཆེ་ལྷ་སར་གདན་དྲངས་ནས་བཀྲོངས་རྒྱུ་
དེ་ཡིན་པ་གསལ་པོ་རེད། སྐབས་དེར་བཀའ་བློན་ཚོ་དང་སྤྱི་ཁྱབ་མཁན་པོ་
ནང་མོལ་བྱེད་པའི་སྐབས་སུ་ཟུར་ཁང་དབང་ཆེན་དགེ་ལེགས་ཀྱིས་གནས་ཚུལ་
འདིར་གཞིགས་ན་དེ་སྔོན་ལྷ་སྡོད་དབྱིན་གཞུང་སྐུ་ཚབ་རེ་ཅར་སན་ནས་ནང་
གནས་གསལ་པོ་གསུངས་པ་མ་གཏོགས་ང་ཚོས་མགོ་རུལ་རྣ་བས་མི་འཚོར་བ་ལྟ་
བུའི་ལས་ཀ་གང་མིན་ཡོང་གཏན་འཁེལ་ཞིང་། དེར་བརྟེན་ད་རེས་ཀྱི་གནས་
ཚུལ་འདི་ནི་ལག་པ་འགྱོག་སྔ་རྟིང་ལྟ་བུ་ལས་ཐབས་གཞན་ཡོད་པ་མ་རེད།
སྔོན་ལ་རྭ་སྒྲེང་ལྷ་སར་གདན་ཞུ་བྱ་རྒྱུ་དེ་རེད་ཅེས་བཤད་པ་དེར་བཀའ་བློན་
དང༌། སྤྱི་ཁྱབ་མཁན་པོ་བཅས་ནས་ཡོངས་ སུ་ མོས་མཐུན་བྱས་པ་མ་ ཟད།
གནད་དོན་དེའི་སྐོར་སྲིད་སྐྱོང་སྟག་བྲག་ལ་དགོངས་སྐོར་སྙན་སྒྲོན་ཞུ་བར་སོང་
བས། “སྲིད་སྐྱོང་སྟག་བྲག་ཐུགས་ངར་སྐྱེས་པའམ། ཡང་ན་ཞེད་སྣང་ཐུགས་
• 133 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཕམ་བྱུང་བ་ཇི་ཡིན་མི་ཤེས་གང་ལྟར་སྤྱན་ནང་མིག་ཆུ་ལྡག་ལྡག་ཁེངས་ཏེ་མོས་
མཐུན་གནང་སོང་། དེ་མཚམས་བཀའ་བློན་རམ་པས་བྱས་ན་གདན་ཞུའི་འགོ་
འདོམས་བཀའ་བློན་གཅིག་འགྲོ་དགོས་པའི་མི་འགྲོ་འོས་འཛུགས་བསྐོ་གཞག་
གནང་དགོས་ ཞུས་ སྟབས་ སྲིད་ སྐྱོང༌ སྟག་ བྲག་ གིས་ ཟུར་ ཁང་ འགྲོ་ དགོས་
གསུངས་འཕྲལ་ཟུར་ཁང་ནས་ལམ་སེང་ང་ལ་རོགས་ པ་བཀའ་བློན་ གཅིག་
གཏོང་རོགས་གནང་ཞུས་སོང་བར་རོགས་པ་ལྷ་ཀླུ་འགྲོ་དགོས་ཞེས་གསུངས་
བྱུང་།”8) དེ་འཕྲལ་སྲིད་སྐྱོང་སྟག་བྲག་གི་བཀོད་མངགས་ལྟར། བཀའ་བློན་
ཟུར་ཁང་དབང་ཆེན་དགེ་ལེགས་དང་། ལྷ་ཀླུ་ཚེ་དབང་རྡོ་རྗེ། དམག་སྤྱི་སྐལ་
ཚུལ། དབུས་མདའ་ཤུད་ཁུད་པ་འཇམ་དབྱངས་མཁས་གྲུབ། བྱང་སྤྱི་རིམ་
བཞི་ཞྭ་སྒབ་པ་བློ་གསལ་དོན་གྲུབ་བཅས་དང༌། གྲ་བཞི་རུ་དཔོན་ཨ་ནན་ཟླ་བ་
དང་། རུ་བཞི་པ་སྐལ་བཟང་། དམག་མི་ཉིས་བརྒྱ་བཅས་ཉིན་དེའི་མཚན་མོ་
ལྷ་སའི་ཆུ་ཚོད་11ཙམ་ལ་ལྷ་ས་ནས་རྡོག་ཐོན་བྱས་ཏེ་བྱང་སྟག་ལུང་བརྒྱུད་སྔ་
རྗེས་སུ་རྭ་སྒྲེང་དུ་འབྱོར་ཞིང་བཀའ་བློན་ཟུར་ཁང་ལ་སོགས་པས་དད་གུས་ཆེ་
ཁུལ་གྱིས་ཕྱག་དབང་རེ་ཞུས་ཏེ་གཡོ་ཐབས་ལ་བརྟེན་ནས་རྭ་སྒྲེང་འཇམ་དཔལ་
ཡེ་ཤེས་ལྷ་སར་བཙན་འཁྲིད་བྱས། རྭ་སྒྲེང་སྤྲོ་ཁང་ནས་ཞལ་གྱེས་སྐབས་ཆིབས་
སྒ་ཆིབས་རྟ་གཡུ་འབྲུག་ཟེར་བ་དེར་བརྒྱབ་ཡོད་རུང༌། ཟུར་ཁང་དབང་ཆེན་
དགེ་ལེགས་ཀྱིས་དེར་ཆིབས་ན་མི་འགྲིག གཟིམ་འཇོ་བཀལ་བའི་དྲེལ་དེར་
ཆིབས་དགོས་ཟེར་བཤད། དེ་ནས་རྭ་སྒྲེང་ནས་ཆིབས་ཁ་བསྒྱུར་ཏེ་འཕན་པོ་སྒོ་
ལ་བརྒྱུད་གླིང་བུ་རྫོང་དུ་འབྱོར་རྗེས་ཟུར་ཁང་གིས་ངའི་ལུས་པོར་ཞིབ་བཤེར་
བྱས་ཏེ་ཨམ་ཕྲག་ནས་གནམ་ལྕགས་ཕུར་པ་དེ་ཕར་བླངས་ཏེ་རིན་པོ་ཆེ་ཁྱེད་
ཀྱིས་བསྣམ་མི་འོས་ཟེར་བྱུང་”(9) གསུངས་ཤིང་། ཡང་ཉིན་ཞིག་རྭ་སྒྲེང་རིན་
པོ་ཆེས་ཤར་རྩེ་ཡེ་ཤེས་ཐུབ་བསྟན་ལ་ལམ་བར་ས་དབང་ཟུར་ཁང་སོགས་རྟ་པ་
• 134.



•
.
.
..
ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རུ་སྟག་འགལ་བའི་སྐོར་གླེང་བ།
མང་པོའི་དཀྱིལ་ནས་གྲ་བཞི་དམག་སྒར་གྱི་བརྒྱ་དཔོན་སྐལ་བཟང་ཟེར་བ་དེས་
ངའི་ཉེ་སར་རྟ་གྲལ་བསྒྲིགས་ཤིང་ལག་པས་མེ་མདའི་ཡུ་བ་བཟུང་སྟེ་ང་ལ་མིག་
ཧྲིག་ཧྲིག་གིས་བལྟ་བཞིན་འདུག དེ་ཉིན་གལ་ཏེ་ཉེན་ཁའི་གནས་ཚུལ་བྱུང་ན་
ང་གསོད་མཁན་བརྒྱ་དཔོན་ཁོ་ཡིན་པ་འདྲ་གསུངས། རྭ་སྒྲེང་རིན་པོ་ཆེ་ལྷ་
སར་བཙན་འཁྲིད་བྱེད་པའི་ལམ་བུར་རྒྱལ་གཅེས་གྲྭ་པ་དང༌། མི་མང་ཁག་
གཅིག་གིས་ལམ་བཀག་སྟེ་ཚུར་འཕྲོག་རྩིས་བྱས་རུང་། བོད་དམག་མང་པོས་
དེང་རབས་ཅན་གྱི་འཕྲུལ་མདའ་འཁྱེར་ནས་བཀག་འགོག་བྱས་སྟབས་སྐྱོབ་མི་
ཐུབ་པར་ རྩེ་ ཤར་ ཆེན་ ལྕོག་ ཏུ་ བཙན་ འཁྲིད་ ཀྱིས་ བཙོན་ འཇུག་ བྱས་ ཐོག
བཙོན་སྲུང་དུ་ཆེད་མངགས་ལུང་ཤར་ཨོ་རྒྱན་རྣམ་གྲོལ་དང་ཤར་རྩེ་ཡེ་ཤེས་ཐུབ་
བསྟན་བཞག་པ་རེད། དེ་ནི་ཤར་རྩེ་ཡེ་ཤེས་ཐུབ་བསྟན་གྱིས་“ ང་རང་ཡང་རྒྱལ་
ཟུར་རྭ་སྒྲེང་ལ་འཁོན་འཛིན་ཡོད། གང་ལགས་ཤེ་ན་རང་གི་སྐྱ་ཁྱིམ་དབུས་
སྟོད་ལོ་སྒོ་ནང་པ་ཟེར་བའི་ས་ཁང་རྣམས་རྭ་སྒྲེང་སྲིད་སྐྱོང་བྱེད་སྐབས་འཆར་
ཕུལ་ཕྱག་རྟགས་དོན་བཞིན་བཙན་འཕྲོག་བྱས་ཏེ་འབྲས་སྤུངས་སྤྱི་བསོ་ ཕ་ར་
གཉེར་ཚང་ཟེར་བར་སྤྲད་པ་དེར་འཁོན་འཛིན་ཡོད་པ་མ་ཟད། ང་རང་རྒྱུན་
གཏན་ཆོས་སྲིད་ཀྱི་ལྟ་བ་ལངས་ཕྱོགས་འདི་ཡིན་རང་མེད་པའི་མི་ཆ་ལེ་ཆོ་ལེ།
ཆོས་ལུགས་དང༌། བླ་མ། དཔོན་ཆེན་བཅས་ལ་གུས་གུས་སྦྱར་སྦྱར་བྱེད་མི་
ཐུབ་པའི་མི་ཞིག་ཡིན་པ་བཅས་ལ་བརྟེན་རྒྱལ་ཟུར་རྭ་སྒྲེང་ལ་སྡང་ཟུག་བྱེད་
རྒྱུར་སྟག་བྲག་དང༌། བཀའ་ཤག་གིས་བློས་བཀལ་བ་རེད། གཟིགས་དང་རྒྱལ་
ཟུར་རྭ་སྒྲེང་གི་བཙོན་སྲུང་པའི་ལོ་རྒྱུས་དེ་ནི་བོད་ཀྱི་ལྷ་མོ་འགྲོ་བ་བཟང་མོའི་
འཁྲབ་གཞུང་ནང་ཧ་ཤང་བཙུན་མོས་གདོལ་པ་རྒན་གཞོན་གཉིས་བེད་སྤྱོད་
བཏང་ནས་སྲས་ལྕམ་སྲིང་གཉིས་གསོད་ཐབས་བྱས་པ་དང་འདྲ་པོ་མི་འདུག་
གམ”འ0)ཞེས་བརྗོད་པ་ལྟར་ཡིན་ཞིང་དམག་སྤྱི་ཛ་སག་སྐལ་བཟང་ཚུལ་ཁྲིམས་
• 135 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དང་དེའི་ཤག་ཚང་ཤོད་མགྲོན་སྐལ་བཟང་ངག་དབང་ནི་སྟག་བྲག་ཤོག་ཁས་
ཡིད་ཆེས་དང་བློས་འགེལ་ཆོག་པ་ཞིག་ཡིན་སྟབས་བཙོན་སྲུང་གི་འགོ་ཁྲིད་དུ་
བསྐོས་ཤིང༌། ཁོ་པས་ཀྱང་སྟག་བྲག་ཤོག་ཁའི་འདུན་བསམ་ལྟར་རྭ་སྒྲེང་རིན་
པོ་ཆེར་འཁོན་འཛིན་གཏིང་ཟབ་བཅང་སྟེ་བཙོན་སྲུང་བ་ལུང་ཤར་ཨོ་རྒྱན་རྣམ་
གྲོལ་དང་ཤར་རྩེ་ཡེ་ཤེས་ཐུབ་བསྟན་གཉིས་ལ་“གལ་ཏེ་སེ་རའི་གྲྭ་པས་བཙོན་
ཁང་གི་ཉེ་སར་མཆོངས་ཡོང་ཚེ་ང་ཚོས་སྔོན་ལ་སྤྲོའོ་(རྭ་སྒྲེང་རྒྱལ་ཟུར་ལ་ཟེར་）
གཏོར་རྒྱུ་རང་རེད། ..…….... རྭ་ སྒྲེང་ ལ་ བལྟ་ སྲུང་ ཟབ་ནན་བྱེད་ དགོས།
རྙོག་དྲ་ཡོག་རེད། སྤོའི་ལ་ཅང་ཅེ་ཧྲིས་རྒྱབ་རྩ་ཞེ་དྲག་བྱེད་ཀྱི་ཡོད་པ་མ་ཟད།
སེ་རའི་གྲྭ་པས་ཟིང་ཆ་ག་འདྲ་བྱེད་ཀྱི་འདུག་གམ་”0 ཞེས་བཤད། དུས་དེར་རྭ་
སྒྲེང་བླ་བྲང་དང་། མཁར་རྡོ་བླ་བྲང་། ཡབ་གཞིས་ཕུན་ཁང་། ས་འདུ་ཚང་
བཅས་ལ་སྒོ་ཐེལ་བརྒྱབ་པ་མ་ཟད། རྭ་སྒྲེང་ཛ་སག་འཇམ་དཔལ་རྒྱལ་མཚན་
དང༌། ཛ་ཟུར་འཇམ་དབྱངས་བདེ་ལེགས། ཕུན་ཁང་གུང་བཀྲ་ཤིས་རྡོ་རྗེ།
མཁར་རྡོ་བླ་མ་སྐལ་བཟང་ཐུབ་བསྟན། ས་ འདུ་ འགྱུར་མེད་ བཅས་འཛིན་
བཟུང་བཙོན་འཇུག་བྱས་པ་དང་། ལས་ཞབས་གནས་དབྱུང་བཏང་བ་སོགས་
ལ་བརྟེན་རྒྱ་ཆེའི་སེར་སྐྱ་མི་དམངས་དང་། ལྷག་པར་དུ་སེར་བྱེས་གྲྭ་ཚང་གི་གྲྭ་
དམངས་ཀྱིས་རྭ་སྒྲེང་རྒྱལ་ཟུར་གྱི་རྒྱབ་ལངས་བྱས་ཏེ་བོད་ས་གནས་སྲིད་གཞུང་
དང་སེར་བྱེས་དབར་དམག་འཁྲུག་ལངས། མཐར་སེ་རའི་གྲྭ་པ་རྣམས་གོ་
མཚོན་ཞན་པ་དང༌། དམག་འཐབ་ཀྱི་ཉམས་མྱོང་མེད་སྟབས་མེ་ཕག་(སྤྱི་ལོ་
1947) ལོའི་ ཟླ་3ཚེས་8ཉིན་བོད་དམག་ གིས་ སེ་ར་དབུ་རྩེ་ བླངས་ པ་ དང་།
ཉིན་ཤས་རིང་དམག་འཐབ་དྲག་པོ་བྱས་ཏེ་སེ་རའི་གྲྭ་པ་དགུ་བཅུ་ལྷག་ཙམ་
སྲོག་ཤོར་བ་མ་ཟད། གྲྭ་པ་མང་པོར་རྨས་སྐྱོན་ཕོག་པ་རེད། དམག་འཐབ་ཀྱི་
འགོ་གཙོ་གྲྭ་པ་བཅུ་ཕྲག་འགའ་ཞིག་འཛིན་བཟུང་བྱས་ཐོག་ཁྲིམས་གཅོད་དྲག་
• 136 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
པོ་བཏང་པ་སྟེ། ལ་ལ་ཚེ་སྒོ་ཚེ་ལྕགས་བརྒྱབ་སྟེ་རྒྱང་འབུད་བཏང་བ་དང༌། ལ་
ལ་ཚེ་སྒོ་ཚེ་ལྕགས་བརྒྱབ་སྟེ་སྐུ་དྲག་ཆེ་ཁག་ལ་རྩིས་སྤྲད་པ། དགོན་པའི་རྒྱུ་ནོར་
གལ་ཆེ་མང་པོ་འཕྲོག་བཅོམ་བཅས་བྱས། །
སེ་རའི་གྲྭ་པས་རྭ་སྒྲེང་གི་རྒྱབ་ལངས་བྱས་པ་དེས་ རྭ་སྒྲེང་རིན་པོ་ཆེ་
བཙོན་ནས་ཐར་རྒྱུ་ཕར་བཞག སྟག་བྲག་ཤོག་ཁའི་འཁོན་འཛིན་ཇེ་ཆེར་སོང་
སྟེ་རྭ་སྒྲེང་ལ་ཞུ་བ་ཐེངས་གསུམ་ཙམ་བླངས་ཐོག་མ་ཉེས་ཁ་གཡོགས་མང་པོ་
བྱས་རུང་། རྒྱལ་ཟུར་རྭ་སྒྲེང་གིས་ངས་བསྟན་སྲིད་ལ་གནོད་པའི་ལས་ཀ་གང་
ཡང་བྱས་མེད་པ་མ་ཟད། གཤམ་འོ བ ་ གི་ལས་བྱ་རྣམས་ལའང་མ་བྱེད་མ་
བསྟར་གྱི་བསླབ་བྱ་ཁོ་ན་བྱས་པ་ཡིན་གསུངས་པ་ལས་དེ་མིན་གྱི་ཞལ་བཞེས་
གང་ཡང་གནང་མེད། འོན་ཀྱང་ཁ་འཕྲལ་རིང་ལུགས་པ་ཚོའི་དམིགས་ཡུལ་
གཙོ་བོ་རྒྱལ་ཟུར་རྭ་སྒྲེང་བཀྲོངས་ཏེ་བོད་ཀྱི་སྲིད་དབང་ཡོངས་སུ་ཁ་ལོ་བསྒྱུར་
རྒྱུ་དེ་ཡིན་སྟབས་སྟག་བྲག་གི་རྗེས་འབྲངས་པ་སྣེ་མགྲོན་ཐུབ་བསྟན་ལེགས་སྨོན་
གྱིས་ནག་ཅན་ཁྲག་སྦྱོར་ཞལ་ལྕེ་ཞེས་པ་ལས་ལུང་དྲངས་ཏེ། རྒྱལ་ཟུར་རྭ་སྒྲེང་
གི་སྤྱན་འབྲས་གཉིས་ཀ་འདོན་རྒྱུའི་གྲོས་འགོ་བཏོན་པ་དེར་གཞུང་ཞབས་སེར་
སྐྱ་མང་ཆེ་བ་དང་། གདན་ས་སེ་འབྲས་དགའ་གསུམ་གྱི་མཁན་པོ། འཐུས་མི་
བཅས་ཀྱིས་འདི་འདྲ་ཨེ་འགབ་ཅེས་མོས་མཐུན་མེད་པའི་རྣམ་འགྱུར་བསྟན་
ཐོག་ཚོགས་འདུའི་འཐུས་མི་མང་ཆེ་བས་དེའི་སྐོར་གྲོས་བསྡུར་མ་བྱས་པར་
གཅིག་མཇུག་གཉིས་མཐུད་ཀྱིས་རྩེ་ལྟག་སྒོ་རྒྱབ་དང༌། བདེ་ཡངས་ཤར་སོགས་
ལ་ཆབ་ གསང་ གཏོང་ བར་འགྲོ་ ཁུལ་ གྱིས་ཚོགས་ འདུར་ གཡོལ་ སྟབས། ཁ་
འཕྲལ་རིང་ལུགས་པ་ཚོས་གཡོ་ཐབས་གཞན་ཞིག་ལ་བརྟེན་ནས་ཁོ་པ་ཚོའི་སྡིག་
ཉེས་ཀྱི་དམིགས་ཡུལ་འགྲུབ་ཐབས་བྱས་པ་རེད། དེའང་ཉིན་འགའ་ཞིག་སོང་
མཚམས་རྒྱལ་ཟུར་རྭ་སྒྲེང་སྐུ་གཟུགས་བདེ་མིན་བྱུང་བར་སྨན་རྩིས་མཁན་ཆུང་
• 137 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
མཁྱེན་རབ་ནོར་བུས་རྩ་གཟིགས་གནང་རྗེས་གྲིབ་རླུང་གི་སྙུན་གཞི་ཕོག་པར་ཨ་
གར་སོ་ལྔ་བཞེས་དགོས་གསུངས་ཤིང༌། “ཉིན་དེའི་དགོང་དྲོའི་ཆུ་ཚོད་བཞི་པ་
ཙམ་ལ་སྟག་བྲག་ཤོག་ཁའི་བྱེད་གཏེ་གཙོ་བོ་ཤོད་མགྲོན་སྐལ་བཟང་ངག་དབང་
གིས་ཨ་གར་སོ་ལྔ་ཡིན་ཞེས་སྨན་རིལ་བུ་གསུམ་ཤོག་བུར་བསྒྲིལ་ནས་བཙོན་སྲུང་
ང་གཉིས་ལ་སྤྲད་ཐོག་སྨན་འདི་ཨ་གར་སོ་ལྔ་ཡིན་པས་ཤ་ཁུའི་ཐང་གིས་སྨན་རྟ་
བྱས་ཏེ་ཐེངས་རེར་རིལ་བུ་རེ་རེ་བྱས་ཏེ་འབུལ་དགོས་ཞེས་བཀོད་མངགས་བྱས་
པ་ལྟར་ང་གཉིས་ནས་དགོང་དྲོའི་ཆུ་ཚོད་ལྔ་པ་ཙམ་ལ་ཕག་ཤ་བཙོས་པའི་ཁུ་
བས་སྨན་རྟ་བྱས་ཏེ་ཐེངས་གཉིས་ཕུལ་བས་རྭ་སྒྲེང་རྒྱལ་ཟུར་གྱི་སྙུན་གཞི་ཇེ་
ལོད་དུ་སོང་ཞིང༌། རིལ་བུ་དེ་བཙིར་སྐབས་ཉར་ཉོར་བྱེད་པ་མ་ཟད། ཤོག་
བུར་ཡང་ཆོས་སེར་པོ་འགོས་ཀྱི་འདུག ས་སྲིབ་ཙམ་ལ་ཤོད་མགྲོན་སྐལ་བཟང་
ངག་དབང་བཙོན་ཁང་གི་སྒོ་འགྲམ་དུ་ཡོང་ནས་ངས་སྤྲད་པའི་གསོལ་སྨན་དེ་
ཕུལ་ལམ། ཕན་སྐྱེད་ག་རེ་བྱུང་འདུག་ཟེར་བར། ང་གཉིས་ནས་གསོལ་སྨན་
ཐེངས་གཉིས་ཕུལ་ཡང་སྙུན་གཞི་ནི་ཇེ་ལོད་ཇེ་ཞན་རེད་ཅེས་བཤད་པར། ཁོ་
པས་སྨན་ལྷག་མ་རིལ་བུ་གཅིག་པོ་དེའང་འབུལ་དགོས། ང་ཏོག་ཙམ་ནས་བལྟ་
བར་སླེབས་ཡོང་ཟེར་ནས་ལོག་སོང་བ་དེ་དོན་ང་གཉིས་ནས་སྨན་ལྷག་མ་རིལ་
བུ་གཅིག་པོ་དེ་ཡང་ཕུལ་བ་ཡིན། དེའི་ནམ་སྟོད་རིང་རྭ་སྒྲེང་རྒྱལ་ཟུར་གྱི་སྙུན་
གཞི་ཛ་དྲག་ཅིང་སྐྱུག་མདང་ཡོད་ཀྱང་སྐྱུག་མི་ཐུབ་པ། ལྗགས་དབུགས་ཧལ་
ཞིང་སྐུ་ལུས་སྡོད་ཚུགས་མེད་པ་ཞིག་ཆགས་སོང་། དེ་རྗེས་ཆུ་ཚོད་དང་པོ་དང་
སྐར་མ་བཅུའི་ཐོག་རྭ་སྒྲེང་རྒྱལ་ཟུར་སྐུ་གཤེགས་སོང་” ཞེས་འཁོད་པའི་ཐོག་
ནས་རྭ་སྒྲེང་ཐུབ་བསྟན་འཇམ་དཔལ་ཡེ་ཤེས་ནི་ཁ་འཕྲལ་རིང་ལུགས་པ་ཚོས་
གཡོ་ཐབས་ དང༌ བསམ་ ངན་ གདུག་ རྩུབ་ ཀྱི་ མནར་ གཅོད་ ལ་ བརྟེན་ ནས་
བཀྲོངས་པ་ཞིག་ཡིན་པ་གསལ་པོར་རྟོགས་ཐུབ། དེ་རྗེས་རྭ་སྒྲེང་གི་རྒྱལ་སྤྲུལ་
• 138 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
-
-
ཧུ་ཐོག་ཐུའི་ཐོབ་ཐང་མེད་པ་བཟོས་པ་དང་། རྭ་སྒྲེང་ཛ་སག་འཇམ་དཔལ་
རྒྱལ་མཚན་དང་མཁར་རྡོ་བླ་མ་གཉིས་སོ་སོར་རྟ་ལྕག་ཚ་ནན་བཏང་ཐོག་ཚེ་སྒོ་
ཚེ་ལྕགས་བརྒྱབ་སྟེ་ནོར་གླིང་སྐུ་སྲུང་དམག་སྒར་དུ་བཙོན་ཁང་གསར་རྒྱག་དང་
འབྲེལ་ཚེ་བཙོན་དུ་བཅུག་པ་དང༌། བྱ་བྲལ་དགེ་བཤེས་བུ་བླ་མ་དང་། རྩེ་
གཉའ་སྤྲུལ་སྐུ་སོགས་བཙོན་འཇུག་བྱས། མདོར་ན་ཐེངས་འདིར་རྒྱལ་གཅེས་
ཀྱི་སྟོབས་ཤུགས་ལ་རྡུང་རྡེག་ཚབས་ཆེན་ཕོག་པ་དང་། ཁ་འཕྲལ་རིང་ལུགས་
པས་བོད་ཀྱི་སྲིད་དབང་ཡོངས་སུ་ཁ་ལོ་བསྒྱུར་བ་རེད། །
དེ་ནས་སྟག་བྲག་ཤོག་ཁས་མངོན་སུམ་འཛེམས་མེད་ཀྱིས་མེས་རྒྱལ་ཁ་
བྲལ་གཏོང་བའི་སྤྱོད་ངན་སྤེལ་ བ་ སྟེ་དབྱིན་ཇི་བཙན་ རྒྱལ་ རིང་ལུགས་ པའི་
མཛུབ་ཁྲིད་ལྟར་རི་ཅར་སན་བརྒྱུད་བཀའ་ཤག་ལ་བོད་ནས་འཐུས་མི་བཏང་སྟེ་
རྒྱ་གར་ལྡི་ལིར་ ཨེ་ཤེ་ཡ་མི་རིགས་སེར་པོའི་ཚོགས་འདུར་ཞུགས་དགོས་པའི་
མགྲོན་བརྡ་འབྱོར་ཞིང་། དེ་སྐོར་སྣེ་མགྲོན་ཐུབ་བསྟན་ལེགས་སྨོན་གྱིས་བཏང་
བའི་བཀའ་བསྒྱུར་གྱི་ནང་དོན་མདོར་བསྡུས་སུ་“སྲིད་སྐྱོང་སྟག་བྲག་གི་བཀའ་
ཕེབས་དགོངས་དོན་རྒྱ་གར་ལྡི་ལིར་ཨེ་ཤེ་ཡ་མི་རིགས་སེར་པོའི་དོན་གནད་སྐོར་
གྱི་ཚོགས་འདུ་འཚོགས་རྒྱུའི་ཐོག བོད་གཞུང་ནས་སྐུ་ཚབ་གཏོང་རྒྱུ་གཏན་
འཁེལ་ཟིན་ པས་ སྐུ་ཚབ་ ཏུ་ ཐའེ་ ཇི་ བསམ་ ཕོ་ ཚེ་ དབང་ རིག་ འཛིན་ དང་།
མཁན་ཆུང་བློ་བཟང་དབང་རྒྱལ། ལས་བྱར་བསམ་ཕོ་སྲས་བསྟན་འཛིན་དོན་
གྲུབ། རྩེ་དྲུང་ཀུན་དགའ་རྒྱལ་མཚན། སྐད་བསྒྱུར་ཀ་ཤོད་སྲས་དོན་གྲུབ་དང་
ལས་ཚན་སྐྱིད་སྦུག་དབང་འདུས་ནོར་བུ་བཅས་བསྐོ་གཞག་བྱས་ པ་ཡིན་”(9
ཞེས་འཁོད། སྐབས་དེར་ཚོགས་འདུའི་ནང་དོན་ཤེས་རིག་སྐོར་སོགས་ཡོད་
སྟབས་འབྲས་སྤུངས་དགེ་བཤེས་རིག་འཛིན་བསྟན་པ་དང་། དགའ་ལྡན་དགེ་
བཤེས་ངག་ དབང་ དཔལ་ ལྡན་ གཉིས་ ཀྱང་ ཆེད་ མངགས་ བཏང་ བ་ རེད།
• 139 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཚོགས་ཞུགས་ འཐུས་ མིའི་ གདོང་ སྲིད་སྐྱོང༌ སྟག་བྲག་ སོགས་ ནས་ ཨེ་ ཤེ་ཡའི་
ཚོགས་འདུའི་སྤྱི་ཁྱབ་ནེ་ཧེ་རུ་དང༌། ཚོགས་འདུ་གྲ་སྒྲིག་དབུ་འཛིན་ས་རོ་ཅ་ནེ་
ན་ཡེ་ཀྲུ་ལྷ་ལྕམ། ཚོགས་འདུའི་ལས་བྱེད་ཨ་པ་ཀྲོ་རེ་དང༌། ཨ་སུར་ཀ་ལམ་
སོགས་ལ་ཡི་གེ་དང་རྟེན་བཅས་བསྐུར་ཞིང༌། བོད་ཀྱི་འཐུས་མི་རྣམས་རྒྱ་གར་
ལྡི་ལིར་འབྱོར་འཕྲལ་ནེ་ཧེ་རུ་དང༌། ས་རོ་ཅ་ནེ་ན་ཡེ་ཀྲུ་ལྷ་ལྕམ་སོགས་མགྲོན་
ཁང་དུ་ཆེད་མངགས་ལྟ་བར་འོངས་པ་མ་ཟད། ལྡི་ལི་གསར་པའི་ཚགས་པར་
ཁག་ནང་བོད་ཀྱི་འཐུས་མི་འབྱོར་ཚུལ་སྐོར་དྲིལ་བསྒྲགས་རྒྱ་ཆེ་བྱས་པ་དང་།
དེ་རྗེས་བོད་ཀྱི་འཐུས་མི་ཚོས་ནེ་ཧེ་རུ་དང་ཐུག་འཕྲད་བྱས་ཏེ་སྲིད་སྐྱོང་སྟག་
བྲག་སོགས་ཀྱི་ཡི་གེ་དང་རྟེན་བཅས་སྤྲད་ཐོག་“ བོད་ས་གནས་སྲིད་གཞུང་གི་
ཚིག་ཐོའི་ནང་དོན་གཞིར་བཟུང་བོད་ས་གནས་སྲིད་གཞུང་ལ་མེས་བོད་ཁ་བྲལ་
བྱེད་རྒྱུའི་རེ་བ་དང༌། བསམ་ཚུལ་ཇི་ཡོད་སྐོར་ནེ་ཧེ་རུང་གསལ་པོ་བཤད་པ་
དང་། ཚིག་ཐོ་དེའི་ནང་དོན་ལ་སྲོང་བཙན་སྒམ་པོ་ནས་བཟུང་བོད་ཀྱི་ཆོས་
སྲིད་ཆགས་ཚུལ་དང་ཏཱ་ལའི་བླ་མ་སྐུ་ཕྲེང་རིམ་པས་ཆོས་སྲིད་སྐྱོང་ཚུལ། བོད་
དང་རྒྱ་གར་གྱི་ས་མཚམས་སྐོར། བོད་དང་རྒྱའི་ས་མཚམས་སྐོར་ཟེར་བ་བཅས་
གཙོ་དོན་དུ་འཁོད་པའི་དོན་ཚན་བརྒྱད་དགུ་ཙམ་ཡོད་པ་རེད། ” ད་དུང་
ཚོགས་འདུའི་ཐོག་གི་ས་བཀྲ་དང་དར་ཆ་སོགས་ལས་བོད་འདི་བདག་དབང་
རྒྱལ་ཁབ་ཅིག་ཏུ་བརྩིས་ཏེ་མེས་བོད་ཁ་བྲལ་གཏོང་པའི་ལྐོག་གཡོ་གསལ་བར་
རྟོགས་ཐུབ་པ་བཅས་ཀྱི་བྱ་སྤྱོད་ལ་ཚོགས་ཞུགས་ཀྲུང་གོའི་འཐུས་མི་ཚོགས་པས་
མཐའ་ཚིག་དྲག་པོ་བཏོན་རྗེས་གཞི་ནས་བསྒྱུར་བཅོས་བྱས་པ་རེད། །
དེ་རྗེས་སྟག་བྲག་ཤོག་ཁས་མེ་ཕག་(སྤྱི་ལོ་1947)ལོའི་ཟླ་10པར་རྩིས་
དཔོན་ཞྭ་སྒབ་པ་དབང་ཕྱུག་བདེ་ལྡན་དང་། རིམ་བཞི་སྤོམ་མདའ་ཡར་འཕེལ།
ཟུར་ཁང་ མདའ་ དཔོན་ སོགས་ལས་ གྲུབ་ པའི་ བོད་ཀྱི་ཚོང་དོན་བརྟག་ཞིབ་
• 140 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
ཚོགས་པ་ཟེར་བ་སྒྲིག་འཛུགས་ཀྱིས་ཕྱི་རྒྱལ་དུ་བཏང་བའི་རྩ་བའི་དམིགས་ཡུལ་
ནི་ཨ་རི་བཙན་རྒྱལ་རིང་ལུགས་ཀྱི་ངན་སྐུལ་ལྟར། ཨ་མེ་རི་ཀ་དང་། དབྱིན་ཇི།
རྒྱ་གར་སོགས་དང་དངོས་སུ་ཕྱི་འབྲེལ་བཙུགས་ཏེ། བོད་སྒེར་བཙན་ཟེར་བར་
རྒྱལ་སྤྱིའི་རྒྱབ་སྐྱོར་ཐོབ་རེ་བྱེད་པ་དེ་རེད། འོན་ཀྱང་འཛམ་གླིང་རྒྱལ་ཁབ་
མང་ཆེ་བས་བོད་སྒེར་བཙན་ཡིན་པ་རྩ་བ་ནས་ཁས་མ་བླངས་སྟབས་ལག་འཁྱེར་
དང༌། གྲོན་ དངུལ་ སོགས་ ཀྱི་ ཐད་ དཀའ་ ངལ་ མང་ ཙམ་ འཕྲད་ པ་ དང༌།
མཐར་ཁྲིམས་འགལ་གྱི་སྒོ་ནས་རྒྱ་གར་དུ་བསྐྱོད་པའི་གནས་ཚུལ་དེ་གོ་མིན་ཏང་
ཀྲུང་དབྱང་སྲིད་གཞུང་ནས་ཤེས་འཕྲལ་བོད་ས་གནས་སྲིད་གཞུང་གི་ཚོང་དོན་
འཐུས་མི་ཀྲུང་དབྱང་སྲིད་གཞུང་གི་ཆོག་མཆན་མེད་པར་ཕྱི་རྒྱལ་དུ་འགྲོ་མི་ཆོག་
པའི་བཀའ་ཕབ་པ་ལྟར་ཞྭ་སྒབ་པ་དབང་ཕྱུག་བདེ་ལྡན་སོགས་འཐུས་མི་རྣམས་
ནན་ཅིང་དུ་མི་འགྲོ་ཐབས་མེད་བྱུང་ཞིང་། ཁོ་པ་ཚོ་ནན་ཅིང་དུ་འབྱོར་རྗེས་གོ་
མིན་ཏང་ཀྲུང་དབྱང་སྲིད་གཞུང་གིས་བོད་ཀྱི་ཚོང་དོན་ཚོགས་པ་ཟེར་བ་ཕྱི་རྒྱལ་
དུ་འགྲོ་དགོས་དོན་མེད་ལུགས་དང་། གལ་སྲིད་འགྲོ་དགོས་ཚེ་གོ་མིན་ཏང་
སྲིད་གཞུང་གི་ལམ་འཁྱེར་ཁྱེར་དགོས་ཚུལ་བཀའ་ཕབ་པར་སྐབས་དེར་ཞྭ་སྒབ་
པ་དབང་ཕྱུག་བདེ་ལྡན་སོགས་ནས་ཕྱི་ཚུལ་དུ་ཀྲུང་དབྱང་སྲིད་གཞུང་གི་བཀའ་
ལ་བརྩི་བཀུར་ཞུ་བའི་རྣམ་འགྱུར་བསྟན་ཡོད་རུང་། ལྐོག་ ཏུ་ ནན་ ཅིང་དུ་
བཅའ་སྡོད་ཨ་རིའི་གཞུང་ཚབ་ཆེ་མོ་བ་ སི་ཐུ་ལུད་ཏིང་དང་། དབྱིན་ཇིའི་
གཞུང་ཚབ་ཆེ་མོ་བ་དང་ངན་འབྲེལ་བྱས་ཏེ་ཕྱི་རྒྱལ་དུ་འགྲོ་བའི་ལག་འཁྱེར་
དང་འབྲེལ་ཡོད་ཀྱི་བྱེད་སྒོ་རྣམས་བསྒྲུབས་ཟིན་གྱིས་གོ་མིན་ཏང་ཀྲུང་དབྱང་
སྲིད་གཞུང་ལ་བོད་དུ་ཕྱིར་ལོག་བྱེད་རྒྱུའི་རེ་བ་བཏོན་པས། གོ་མིན་ཏང་ཀྲུང་
དབྱང་སྲིད་གཞུང་གིས་ཁོ་པ་ཚོའི་གཡོ་ཐབས་དེ་བདེན་པར་མངོན་ནས་ཕྱི་རྒྱལ་
གྱི་དངུལ་ལོར་མང་པོ་སྤྲད་པ་མ་ཟད་ཆེད་མངགས་གནམ་གྲུ་བཏང་སྟེ་ཤང་ཀང་
• 141 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དུ་བསྐྱལ་བ་རེད། དེ་ནས་སྔོན་ཚུད་ནས་བཤམས་པའི་ལྐོག་གཡོ་ལྟར། ཁོ་པ་
ཚོས་ཨ་རི་དང་། དབྱིན་ཇི་བཙན་རྒྱལ་རིང་ལུགས་པའི་རྒྱབ་སྐྱོར་འོག་གོ་མིན་
ཏང་སྲིང་གཞུང་གི་བཀའ་ལ་རྩ་བ་ནས་མ་བརྩིས་པར་ཨ་རི་དང་དབྱིན་ཇིའི་
རྒྱལ་ཁབ་ སོགས་ ལ་ བསྐྱོད་དེ་མེས་ བོད་ཁ་ བྲལ་ གཏོང་ བའི་བྱ་ངན་མང་ པོ་
བརྩམས་ཤིང༌། སྐབས་དེར་ཨ་རིར་བཅའ་སྡོད་གོ་མིན་ཏང་སྲིད་གཞུང་གི་
གཞུང་ཚབ་པས་ཨ་རི་སྲིད་གཞུང་ལ་འབྲེལ་གཏུགས་ཇི་ལྟར་བྱས་ཀྱང་གོ་མིན་
ཏང་སྲིད་གཞུང་ནི་སྣུམ་ཟད་མར་མེ་ལྟ་བུར་གྱུར་སྟབས་དེ་ལའང་རྩིས་འཇོག་རྩ་
བ་ནས་མ་བྱས་པར་མངོན་སུམ་འཛེམས་མེད་ཀྱི་སྒོ་ནས་བོད་ཀྱི་ཚོང་དོན་ཚོགས་
པ་ཟེར་བ་དང་འབྲེལ་བ་བྱས་པ་དེ་ནི་བོད་འདི་གུང་ཁྲན་ཏང་ལ་ངོ་རྒོལ་བྱེད་
པའི་རྟེན་གཞི་ཞིག་ཏུ་བསྒྱུར་བའི་ཆེད་དུ་རེད། དེ་རྗེས་ཁོ་པ་ཚོས་ཧྥ་རན་སི་
དང༌། སུད་སི། དབྱི་ཊ་ལི། རྒྱ་གར་བཅས་བརྒྱུད་བོད་དུ་ཕྱིར་ལོག་བྱས། །
དུས་དེར་རྒྱལ་ནང་གི་གནས་ཚུལ་ལ་རྩ་བའི་རང་བཞིན་ལྡན་པའི་འགྱུར་
ལྡོག་བྱུང་བ་ནི། ལེའོ་ཧྲན་གཡུལ་འགྱེད་དང་། ཕིན་ཅིན་གཡུལ་འགྱེད། །
ཧོའེ་ཧད་གཡུལ་འགྱེད་བཅས་གཡུལ་འགྱེད་ཆེན་པོ་གསུམ་ལ་ཐག་གཅོད་རང་
བཞིན་ལྡན་པའི་རྒྱལ་ཁ་ཐོབ་སྟེ་གོ་མིན་ཏང་གི་སྲིད་དབང་ལ་ཁའི་ཉི་མ་ལྟ་བུར་
གྱུར་ནས་མེས་རྒྱལ་སྐམ་ས་ཆེན་པོ་ཡོངས་སུ་བཅིངས་འགྲོལ་ཐོབ་ལ་ཉེ་བའི་
སྐབས་ཡིན་པས་ཨ་རི་དང༌། དབྱིན་ཇི། དེ་བཞིན་བོད་དུ་ཡོད་པའི་ཁོ་པ་ཚོའི་
རྗེས་འབྲངས་པ་ཚོ་དངངས་སྐྲག་རབ་ཏུ་སྐྱེས་ཤིང་བོད་སྡོད་རྒྱ་གར་གཞུང་གི་
ལས་ཚབ་རི་ཅ་སན་གྱིས་ཁོ་པ་ཚོའི་རྗེས་འབྲངས་པ་ཚོར་ལྷ་སར་གུང་ཁྲན་ཏང་
མི་དང་སྒྲིག་འཛུགས་ཡོད་ཚུལ་སྐོར་མང་ཙམ་བརྗོད་པ་མ་ཟད། དེ་དག་ལྷ་
སར་བཞག་ན་ཕྱི་ནང་ལག་འབྲེལ་གྱིས་བོད་བཙན་བཟུང་བྱེད་ཉེན་ཤིན་ཏུ་ཆེ་
བས་འཕྲལ་དུ་ཕྱིར་འབུད་དགོས་ཟེར་བ་ལྟར། ས་གླང་(སྤྱི་ལོ་1949)ལོའི་ཟླ་
• 142 •



...
་ ：•
•་ -
ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
7ཚེས་8ཉིན། ཀ་བློན་སྦུག་རྒྱང་བསྒྲགས་འབབ་ཚུགས་ཐོག་ནས་གློ་བུར་དུ་གོ་
མིན་ཏང་བོད་སྡོད་དོན་གཅོད་ཁང་ཕྱིར་འཐེན་བྱེད་དགོས་པའི་ཁྱབ་བསྒྲགས་
བྱས་པ་མ་ཟད། བོད་དམག་བཏང་སྟེ་གོ་མིན་ཏང་གི་ལྷ་སའི་ལས་ཁུངས་ཁག་
མཐའ་བསྐོར་བ་དང་རྒྱང་བསྒྲགས་འབབ་ཚུགས་བཙན་བཟུང་བྱས་ ཐོག་ ལྷ་
སྡོད་གོ་མིན་ཏང་གི་དཔོན་རིགས་དང་ནང་མི་རྣམས་རྒྱ་གར་བརྒྱུད་ཕྱིར་འབུད་
བྱས་པ་རེད། ཨ་རིའི་སོ་པའི་འགོ་གཙོ་ལའོ་འར་ཐང་མུ་སི་དང་། དབྱིན་ཇིའི་
སོ་པས་ཁོ་པ་ཚོའི་རྗེས་འབྲངས་པ་སྟག་བྲག་ཤོག་ཁར་གཤོག་སྦུག་རླུང་ཚང་གིས་
མེས་བོད་ཁ་བྲལ་གཏོང་བའི་སྤྱོད་ངན་ཇི་སྙེད་སྤེལ་བ་དེ་དག་ལ་རྒྱལ་ཡོངས་མི་
རིགས་ཁག་གི་མི་དམངས་དང་། ལྷག་པར་དུ་བོད་ཀྱི་སེར་སྐྱ་མི་དམངས་ཀྱིས་
ངོ་རྒོལ་མཐའ་གཅིག་ཏུ་བྱས་ཡོད།
༠༡
ལྔ་པ། བོད་ཀྱི་སེར་སྐྱ་མི་དམངས་ཀྱིས་ཁ་འཕྲལ་རིང་ལུགས་པར་ངོ་རྒོལ་
མཐའ་གཅིག་ཏུ་བྱས་ཏེ་སྟག་བྲག་ངག་དབང་གསུང་རབ་ཁྲི་ནས་ཕབ་པའི་སྐོར།
གོང་དུ་ སྨྲས་ པ་ ལྟར། ཏཱ་ལའི་ བླ་ མ་ སྐུ་ ཕྲེང་ བཅུ་ གསུམ་ པ་ ཆེན་ པོ་
དགོངས་པ་མྱ་ངན་ལས་འདས་རྗེས་བོད་ཀྱི་གནས་ཚུལ་ཧ་ཅང་རྙོག་འཛིང་ཆེ་
བའི་གནས་ སུ་ གྱུར་བ་དང་། ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་
འཐབ་རྩོད་དེ་ཉིན་བཞིན་རྣོ་ངར་ཅན་དུ་གྱུར་པ། ལྷག་པར་དུ་སྟག་བྲག་ཤོག་
ཁས་གཡོ་ཐབས་ལ་བརྟེན་ནས་བོད་ཀྱི་སྲིད་དབང་ཧམ་བཟུང་བྱས་རྗེས་མེས་
བོད་ཁ་བྲལ་གཏོང་བའི་བྱ་ངན་རབ་དང་རིམ་པ་སྤེལ་བ་མ་ཟད། ཁོ་པ་ཚོས་ད་
དུང་ཨ་རི་དང་དབྱིན་ཇི་བཙན་རྒྱལ་རིང་ལུགས་པ་དང་ངན་སྦྲེལ་བྱས་ཏེ་མི་
དམངས་བཅིངས་འགྲོལ་དམག་བོད་དུ་སྐྱོད་པར་འགོག་རྒོལ་བྱས་པ་དཔེར་ན།
ཨ་རིའི་སོ་པ་ཐང་མུ་སི་བོད་དུ་སྡོད་སྐབས་བཀའ་ཤག་གིས་ཐང་མུ་སི་ལ་“གལ་
• 143 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
སྲིད་གུང་ཁྲན་ཏང་གིས་བོད་ལ་ཚུར་རྒོལ་བྱས་ན་ཨ་མེ་རི་ཀས་བོད་ལ་རོགས་
རམ་གནང་ངམ། རོགས་རམ་གནང་ན་ཚད་གང་འདྲ་ཞིག་གནང་གི་རེད་
དམ”ཞེས་དྲིས་པར། ཐང་མུ་སིས་“ གལ་སྲིད་གུང་ཁྲན་ཏང་གིས་ཚུར་རྒོལ་
བྱས་ན་བྱང་རྒྱུད་དང་ཁམས་ཀྱི་ཤར་ངོས་ནས་དཔུང་འཇུག་བྱེད་ངེས་ཡིན་པས།
ས་ཆ་དེ་གཉིས་ ཀར་ལམ་ ཐག་ རིང་ཚད་དབྱིན་ལེ་དྲུག་བརྒྱ་རེ་ཡོད་པ་ རེད།
ཐོག་མར་གྱི་ལམ་ཐག་དབྱིན་ལེ་ཉིས་བརྒྱ་ཙམ་འགྲོ་བདེ་ཙམ་ཡོད་རུང་། དེ་
རྗེས་ཀྱི་ལམ་རྣམས་འགྲོ་དཀའ་བ་ཞིག་ཡོད་སྟབས་བོད་ནས་ངེས་མེད་རྒོལ་རྡུང་
རུ་ཁག་རྩལ་ལྡན་ཞིག་སྒྲིག་འཛུགས་བྱས་ཚེ་བཙན་འཛུལ་པ་བཀག་འགོག་བྱེད་
ཐུབ་པ་ཞིག་དང་། ཁོ་ཚོའི་མཁོ་སྤྲོད་བྱེད་ལམ་གཅོད་ཐུབ་པ་ཞིག་ཡོང་བས་ཁོ་
ཚོས་བཙན་འཛུལ་བྱེད་པར་མི་དངོས་ཧ་ཅང་མང་པོ་གཏོང་དགོས་པ་ཞིག་ཡོང་
གི་རེད། དེ་ཡང་རྩལ་ལྡན་དམག་དཔུང་དེ་ལྟ་བུ་ཞིག་སྒྲིག་འཛུགས་བྱེད་པར་
ཆ་རྐྱེན་གཉིས་འཛོམས་དགོས་པ་སྟེ། གཅིག་ནི་མཚོན་ཆ་(ཡང་བའི་མཚོན་
ཆ་)གང་འཚམས་ཤིག་མཁོ་སྦྱོར་བྱེད་དགོས་པ་དང་། གཉིས་ནི་ལག་རྩལ་ཐད་
སྦྱོང་བརྡར་བྱེད་དགོས་པ་དེ་རེད། བོད་མིར་མཚོན་ཆ་དང་སྦྱོང་བརྡར་ཡག་པོ་
ཞིག་བྱུང་ན་གོང་གསལ་གྱི་འགོག་སྲུང་ལས་འགན་དེ་འཁུར་ཐུབ་ཀྱི་རེད”
ཅེས་ལན་བཏབ་པ་རེད། སྐབས་དེར་ཨ་རི་དང་དབྱིན་ཇིས་མེ་མདའ་རིང་
མདའ་དང་། མེ་ཤིན་ཀན། ཀྲེང་ཀན་ཟེར་བའི་མེ་མདའ་སྦག་སྦག་འདྲ་མིན་
སྣ་ཚོགས་དང་། ལག་འབོམ་སོགས་རྒྱ་གར་བརྒྱུད་བོད་ལ་དབོར་བ་མ་ཟད།
གཞུང་ཞབས་ལོ་ན་ཆུང་བ་ཁག་གཅིག་དང་། བོད་དམག་ལ་མཚོན་ཆ་དེ་དག་
བེད་སྤྱོད་གཏོང་སྟངས་ཀྱི་དམག་དོན་སྦྱོང་བརྡར་མང་པོ་བྱས་ཏེ་མི་དམངས་
བཅིངས་འགྲོལ་དམག་ལ་འགོག་རྒོལ་བྱེད་པའི་གྲ་སྒྲིག་གང་ལེགས་བྱས་ཡོད།
འོན་ཀྱང་གཅིག་གྱུར་ནི་འགོག་ཐབས་མེད་པའི་ལོ་རྒྱུས་ཀྱི་འཕེལ་ཕྱོགས་ཤིག་
• 144 •



ཉེ་རབས་བོད་ཀྱི་ལོ་རྒྱུས་ཐོག་གི་ཁ་འཕྲལ་དང་ཁ་འཕྲལ་ལ་ངོ་རྒོལ་བྱེད་པའི་འཐབ་རྩོད་རྭ་སྟག་འགལ་བའི་སྐོར་གླེང་བ།
，
ཡིན་སྟབས་མདུན་དུ་སྐྱོད་བཞིན་པའི་ལོ་རྒྱུས་ཀྱི་རྩིབས་སྟོང་འཁོར་ལོ་དེ་ལོག་
སྤྱོད་ཀྱི་སྟོབས་ཤུགས་གང་འདྲ་ཞིག་གིས་ཀྱང་འགོག་ཐབས་མེད་པས། དཔའ་
མཛངས་བརྟུལ་ཕོད་ཀྱི་མི་དམངས་བཅིངས་འགྲོལ་དམག་གིས་ལྕགས་སྟག་(སྤྱི་
ལོ་1950)ལོའི་ཟླ་10ཚེས་7ཉིན་ཆབ་མདོར་དཔུང་འཇུག་བྱེད་འགོ་བཙུགས་ཏེ།
བོད་དམག་གི་གཙོ་ཤུགས་དང་ཡུལ་དམག་ལྔ་སྟོང་བདུན་བརྒྱ་སོ་བརྒྱད་ཙམ་རྩ་
གཏོར་བཏང་། ཟླ་10ཚེས་11ཉིན་བོད་དམག་ཏ་དང་མདའ་དཔོན་སྡེ་དགེ་
སྐལ་བཟང་དབང་འདུས་འགོ་དམག་དང་བཅས་པ་འོས་ལངས་བྱས་པ་བཅས་
ཀྱིས་ཆབ་མདོར་དངོས་སུ་བཅིངས་འགྲོལ་ཐོབ་རྗེས་བཙན་རྒྱལ་རིང་ལུགས་པ་
དང་། དེའི་རྗེས་འབྲངས་པ་སྟག་བྲག་ཤོག་ཁར་རྡུང་རྡེག་ཚ་ནན་ཕོག་ནས་ཁོ་
པ་ཚོ་ཅི་བྱ་གཏོལ་མེད་ཀྱི་གནས་སུ་ལྷུངས་པ་རེད། །
དུས་དེར་བོད་ཀྱི་དབང་སྒྱུར་པ་ནང་ཁུལ་དུའང་འགལ་བ་ཇེ་ཆེར་སོང་
གཤིས་སྟག་བྲག་ཤོག་ཁས་བོད་ཀྱི་སྲིད་དབང་ཁ་ལོ་བསྒྱུར་རྗེས་ཨ་རི་དང་དབྱིན་
ཇི་བཙན་རྒྱལ་རིང་ལུགས་པའི་ངན་སྐུལ་ལྟར། གཅིག་མཇུག་གཉིས་མཐུད་
ཀྱིས་རྒྱལ་གཅེས་སྟོབས་ཤུགས་ལ་རྡུང་རྡེག་ཚད་མེད་བཏང་བ་དང༌། མེས་བོད་
ཁ་བྲལ་གཏོང་བའི་བྱ་ངན་ཇི་སྙེད་བརྩམས་ནས་རྒྱ་ཆེའི་མི་དམངས་ལ་བརྡབས་
གསིགས་དང་མནར་གཅོད་ཚད་མེད་ཕོག་པ་བཅས་ཀྱིས་བོད་ཀྱི་ཆབ་སྲིད་དང༌།
དཔལ་འབྱོར། རིག་གནས། མི་དམངས་ཀྱི་འཚོ་བ་སོགས་ཉིན་བཞིན་ཇེ་ཞན་
དུ་སོང་བས་རྒྱལ་གཅེས་སེར་སྐྱ་དཔོན་རིགས་ཚུད་པའི་བོད་ཀྱི་མི་དམངས་ཀྱིས་
ཁ་འཕྲལ་ཤོག་ཁར་འཆང་བའི་འཁོན་འཛིན་ཇེ་ཟབ་ཏུ་སོང་ནས་སྟག་བྲག་སྲིད་
སྐྱོང་གི་ལས་གནས་འཕྲལ་དུ་དགོངས་པ་ཞུ་དགོས་པའི་རེ་བ་བཏོན་ སྟབས།
སྟག་བྲག་ངག་དབང་གསུང་ རབ་ བསྟན་ པའི་ རྒྱལ་ མཚན་སྲིད་སྐྱོང་གི་ལས་
འགན་དགོངས་པ་མི་ཞུ་ཐབས་མེད་བྱུང་བ་དེ་ནི་རྒྱལ་གཅེས་ཀྱི་སྟོབས་ཤུགས་ལ་
• 145 •



·
•
་
་
• •
·. -
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
རྒྱལ་ཁ་རླབས་ཆེན་ཐོབ་པ་ཞིག་རེད། །
，
དཔྱད་ཡིག
@བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་དྲུག་པའི་
ཤོག་གྲངས་6པར་གསལ།
(2གོང་གསལ་དེབ་དེའི་ཤོག་གྲངས་7པར་གསལ།
(3བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་གཉིས་
པའི་ཤོག་གྲངས་116པར་གསལ།
འ)བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་ལྔ་པའི་
ཤོག་གྲངས་13པར་གསལ།
5གོང་གསལ་ཤོག་གྲངས་13པར་གསལ།
)བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་དྲུག་པའི་
ཤོག་གྲངས་41པར་གསལ།
(ོགོང་གསལ་དེབ་དེའི་ཤོག་གྲངས་43ལ་གསལ།
®བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་ལྔ་པའི་
ཤོག་གྲངས་26ལ་གསལ།
(9བོད་ཀྱི་ལོ་རྒྱུས་རིག་གནས་དཔྱད་གཞིའི་རྒྱུ་ཆ་བདམས་བསྒྲིགས་དེབ་གཉིས་
པའི་ཤོག་གྲངས་115པར་གསལ།
འོགོང་གསལ་དེབ་དེའི་ཤོག་གྲངས་112ལ་གསལ།
འ0གོང་གསལ་དེབ་དེའི་ཤོག་གྲངས་121པར་གསལ།
02གོང་གསལ་དེབ་དེའི་ཤོག་གྲངས་184པར་གསལ།
ཉེགོང་གསལ་དེབ་དེའི་ཤོག་གྲངས་29པར་གསལ།
འཉེགོང་གསལ་དེབ་དེའི་ཤོག་གྲངས་31པར་གསལ།
འབུབོད་ས་གནས་ཀྱི་ལོ་རྒྱུས་ཡིག་ཆ་བདམས་བསྒྲིགས་ཀྱི་ཤོག་གྲངས་178ལ་གསལ།
• 146 •



སྟོན་པ་གཤེན་རབ་ཀྱི་འཁྲུངས་ཡུལ་རྟག་གཟིགས་
འོལ་མོ་ལུང་རིངས་དང་སྟག་གཟིག་
ཅེས་པའི་གོ་དོན་སྐོར། །
གཅིག འཁྲུངས་ཡུལ་འོལ་མོ་ལུང་རིངས་ཀྱི་མིང་ཐོབ་ཚུལ་དང་དེའི་གོ་
དོན་སྐོར།
《མདོ་གཟེར་མིག་》ལས། “འོལ་ནི་སྐྱེ་བ་མེད་པས་འོལ། ། མོ་ནི་འདོད་
པ་འབྱུང་བས་མོ། ། ལུང་ནི་བཀའ་ལུང་སྟོན་པས་ལུང༌། ། རིངས་ནི་ཐུགས་
རྗེས་བསྲིང་བས་རིངས། ། དེ་ཡི་ཕྱིར་ན་འོལ་མོ་ལུང་རིངས་སོ། །”(ཤོག་
གྲངས་༡༨༤)ཞེས་འཁོད། སྟོན་པ་གཤེན་རབ་ཀྱི་རྣམ་ཐར་རྒྱས་པ་《མདོ་དྲི་
མེད་གཟི་བརྗིད་》ལས། ཞིང་ཁམས་འདི་ལ་མཚན་གྱི་རྣམ་གྲངས་ཡང་རྒྱ་གར་
གྱི་མི་རྣམས་ ཀྱིས་ རྟག་གཟིགས་ཁྲོམ་ གྱི་ཡུལ། བོད་ཀྱི་མི་རྣམས་ ཀྱིས་ རྟག་
གཟིགས་འོལ་མོ་ལུང་རིངས། ཨོ་རྒྱན་གྱི་མི་རྣམས་ཀྱིས་ནུབ་ཕྱོགས་བདེ་བ་ཅན་
གྱི་ཞིང་ཟེར་ཞེས་གསུངས། དོན་དངོས་ཐོག་འོལ་མོ་ལུང་རིངས་ཞེས་པའི་ཡུལ་
ཁྱད་པར་ཅན་དེ་ནི་བྱང་ཤམ་བྷ་ལ་དང༌། ནུབ་ཕྱོགས་བདེ་བ་ཅན་གྱི་ཞིང་
ཁམས་ཟེར་བའི་ཆོས་བྱེད་སྐྱེས་བུ་རྣམས་ཀྱི་བསམ་འདུན་མཚོན་པའི་ལྷ་ཡི་ཞིང་
ཁམས་ལྟ་བུ་ཞིག་ཡིན་ནམ། ཡང་ན་ས་གཞིའི་ཐོག་དངོས་སུ་གནས་པའི་ཡུལ་
ཁྱད་དུ་འཕགས་པ་ཞིག་ཡིན་ནམ་ཟེར་ན། ལོ་ངོ་སྟོང་ཕྲག་དུ་མའི་སྔོན་རོལ་དུ་
མི་རྣམས་ཀྱིས་འཇིག་རྟེན་ཁམས་དེར་ངོས་འཛིན་ནི་ཧ་ཅང་ཞན་སྟབས་རང་
• 147 •



་ :
.
：
，
，
..
.
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཉིད་ཀྱི་ ཆོས་ དར་ ཡུལ་ དེ་ ལྷ་ ཡི་ ཞིང་ ཁམས་ སུ་ བརྩིས་ ཏེ་ བསྟོད་ པ་ དང་།
བསྔགས་པའི་གཏམ་སྙན་གང་སར་སྒྲོག་ཅིང་། འོན་ཀྱང་དེ་ལ་ཡ་མཚན་དགོས་
པའི་རྒྱུ་མཚན་ཅི་ཡང་མི་འདུག ད་ལྟའང་ ཤར་ཕྱོགས་སུ་གནས་པའི་སངས་
རྒྱས་ཆོས་ལུགས་ཀྱི་དད་ལྡན་སྐྱེ་བོ་མང་པོས་ནུབ་ཕྱོགས་བདེ་བ་ཅན་གྱི་ཞིང་
ཁམས་སུ་སྐྱེས་པར་ཤོག་ཟེར་བ་གསོལ་བ་སྨོན་ལམ་ཡང་ཡང་འདེབས་ཤིང་།
དེ་ལྟར་ནུབ་ཕྱོགས་སུ་གནས་པའི་སངས་རྒྱས་ཆོས་ལུགས་ཀྱི་དད་ལྡན་སྐྱེ་བོ་
རྣམས་ཀྱིས་ཤར་ཕྱོགས་བདེ་བ་ཅན་གྱི་ཞིང་ཁམས་སུ་སྐྱེས་པར་ཤོག་ཅེས་སྨོན་
ལམ་འདེབས་དགོས་པ་ཞིག་མ་ཡིན་ནམ། དོན་དུ་འོལ་མོ་ལུང་རིངས་ཞེས་པའི་
ཡུལ་འདི་བོད་རང་གི་ས་ཆའི་ཐོག་གནས་པ་དང༌། དངོས་སུ་མཇལ་རྒྱུ་ཡོད་
པའི་ཡུལ་ཁྱད་པར་ཅན་ཞིག་ཡིན། འོ་ན་རྟག་གཟིགས་འོལ་མོ་ལུང་རིངས་ཞེས་
བྱ་བ་ཡིན་ཏེ། ཕྱོགས་གང་དུ་ཡོད་ཅེ་ན། 《མདོ་འདུས་》ལས། “འཛམ་བུ་
གླིང་གི་ནུབ་བྱང་ན། ། མུ་འཁྱུད་འཛིན་གྱི་ལྷོ་ཡི་ཕྱོགས། ། འཛམ་བུ་བྲྀཀྵ་ཤིང་
གི་རྩ། ། རི་བོ་ གངས་ ཅན་ཏི་ སེའི་ དྲུང་། ། མཚོ་ ནི་ མ་ སྤང་ གཡུ་མཚོའི་
འགྲམ། ། ཆུ་བོ་ཆེན་པོ་བཞི་འདུས་འགོ ། སྤོས་རི་ངད་ལྡན་ཉེ་བའི་ས། ། རི་
ནག་དགུ་འདུས་ར་བ་སྟེ། ། ཆུ་བོ་པཀྵ་སིནྡྷས་བཅད། ། དུས་གསུམ་སྟོན་པ་
བྱོན་པའི་ཞིང་། །......” ཞེས་དང་། ཡང་། “ གཤེན་ཡུལ་འོལ་མོ་ལུང་
རིངས་ནི། ། དཔག་ཚད་ལྔ་བཅུ་ཆུ་ཞེང་མཉམ། ། གླིང་བཞི་རི་རབ་ཚུལ་དུ་
གྲུབ། ། ཅེས་དང་། ངོ་མཚར་རྨད་དུ་བྱུང་བའི་ས། ། བཀྲ་ཤིས་མེ་ཏོག་ཨུད་
འབར་སྐྱེས། ། རི་ནི་གཡུང་དྲུང་བརྩེགས་ པའི་རི། ། གནམ་ནི་འཁོར་ལོ་
རྩིབས་བརྒྱད་འདྲ། ། ས་ནི་པདྨ་འདབ་བརྒྱུད་འདྲ། ། ཞེས་པས། དབུས་སུ་
གཡུང་དྲུང་དགུ་བརྩེགས་ཀྱི་རི་ལྷུན་པོ་དང་། ཕྱོགས་བཞི་རྒྱལ་ས་ཆེན་པོ་བཞི་
གླིང་བཞིའི་ཚུལ་དུ་ཡོད་ལ། དེའི་ཕྱི་རིམ་གླིང་བསྐོར་རིམ་པ་བཞིས་བསྐོར་ནས་
• 148 •



•
•
•
，
，
，
，
，，
-
སྟོན་པ་གཤེན་རབ་ཀྱི་འཁྲུངས་ཡུལ་རྟག་གཟིགས་འོལ་མོ་ལུང་རིངས་དང་སྟག་གཟིག་ཅེས་པའི་གོ་དོན་སྐོར།
-
ཆགས་སོ། །”(ཤོག་གྲངས་༡༠)ཞེས་འཁོད། །
གོང་དུ་ལུང་དྲངས་པ་དེའི་ཐོག་ནས་འོལ་མོ་ལུང་རིངས་ཞེས་པའི་ཡུལ་
དེའི་ངོ་བོ་དང་། ཁྱད་ཆོས་བཀའ་བོན་བརྒྱད་ཁྲི་བཞི་སྟོང་། ལུང་ཐེག་པ་དགུ་
འཁོར་རྣམས་ལ་བསྟན་ས། སངས་རྒྱས་ཀྱི་ཐུགས་རྗེའི་རྒྱུན་བསྲིང་ནས་འགྲོ་
དོན་མཛད་པའི་ཞིང་ཁམས་ཁྱད་དུ་འཕགས་པ་ཡིན་པ་མ་ཟད། ཞིང་ཁམས་
འདི་སྟོད་མངའ་རིས་ཡུལ་གྱི་གནས་ཆེན་གངས་ཏི་སི་དང༌། མཚོ་མ་ཕམ་གཡུ་
མཚོ། སྤོས་རི་ངད་ཐང་གི་ཁུལ་དུ་གནས་པ་ནི་གསལ་པོར་བསྟན་ཡོད། འོལ་
མོ་ལུང་རིངས་ཀྱི་དཀྱིལ་འཁོར་ཞིག་ད་ལྟའང་ཁྱུང་པོ་སྟེང་ཆེན་རྫོང་ཁོངས་ཀོ་བོ་
དགོན་གྱི་ལྡེབས་རིས་ཐོག་དངོས་སུ་མཇལ་རྒྱུ་འདུག གནས་ཆེན་འདི་ཡི་ཤར་
ངོས་ན་རྟ་མཆོག་གི་ཁ་ནས་བིརཱུརྱ་སྔོན་པོ་འདྲེན་ཅིང་འབབ་པ་དང༌། ལྷོ་ངོས་
ན་རྨ་བྱའི་ཁ་ནས་གསེར་གྱི་བྱེ་མ་འདྲེན་ཅིང་འབབ། ནུབ་ངོས་ན་གླང་ཆེན་ཁ་
ནས་དངུལ་གྱི་བྱེ་མ་འདྲེན་བྱེད་ཅིང་འབབ། བྱང་ངོས་ན་སེང་གེའི་ཁ་ནས་རྡོ་
རྗེའི་བྱེ་མ་འདྲེན་ཅིང་འབབ་པ་བཅས་ཆུ་བོ་ཆེན་པོ་བཞི་གནས་པ་དང་། ཤིང་
སྣ་མི་འདྲ་བརྒྱ་དང་ལྔ་བཅུ་ལ་བྱ་རིགས་མི་འདྲ་བ་བརྒྱ་དང་ལྔ་བཅུ་སྙན་པའི་
མགྲིན་དབྱངས་གང་སར་སྒྲོག་ཅིང༌། དེའི་ཁོར་ཡུག་ན་མེ་ཏོག་ཨུཏྤལ་གྱི་སྐྱེད་
ཚལ་དང་། བདུད་རྩི་སྨན་གྱི་རྫིང་བུ་འཁྱིལ་བ་སོགས་ལྷ་ཡི་ཞིང་ཁམས་མི་ཡུལ་
དུ་འཕོས་པ་ལྟ་བུ་མངོན། 《ལེགས་བཤད་རིན་པོ་ཆེའི་གཏེར་མཛོད་》ལས།
“འོལ་མོའི་གླིང་གི་རྒྱལ་ས་ཆེན་པོ་དེ་དག་ནི་རྒྱུ་རིན་པོ་ཆེ་ལས་གྲུབ་པ། འཇིག་
པ་དང་བྲལ་བ། རྡུལ་མེད་པ། བཞུགས་ན་ཉམས་དགྱེས་པ། ཡིད་དུ་འོང་བ།
སྐྱོན་ཅུང་ཟད་ཀྱང་མེད་པ། སངས་རྒྱས་སྟོང་འབྱོན་པའི་གནས་ཡིན་པ་དང་
བདུན་ནོ། །” (ཤོག་གྲངས་ ༡༩)ཞེས་གསུངས། ཞིང་ཁམས་གཞན་དང་མི་
འདྲ་བའི་ཁྱད་པར་འཕགས་པའི་ཡོན་ཏན་བདུན་དང་ལྡན་ཞིང་། ཡུལ་དེའི་
• 149 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དབུས་སུ་གཡུང་དྲུང་དགུ་བརྩེགས་ལ་ཐེག་པ་རིམ་པ་དགུ་མཚོན་པར་བྱེད་པའི་
བང་རིམ་དགུ་དང་། དཔག་ ཚད་ ལྔ་ བཅུ་ རྩ་ གཅིག་ གིས་ མཐའ་ བསྐོར་ བ།
དེའི་རྩེ་མོ་ན་ཤེལ་གྱི་རྡོ་རིང་མཐོ་ཚད་དཔག་ཚད་བཅུ་གསུམ་པ་འཇའ་ཚོན་སྣ་
ལྔའི་འོད་ཟེར་འཕྲོ་བ། རི་དེའི་མགུལ་ན་རྒྱལ་རིགས་སོགས་ཀྱིས་བཞེངས་པའི་
མཆོད་རྟེན་དང་གསས་ཁང་སྣ་ཚོགས་ཁྲི་སྟོང་དུ་མ་བསམ་གྱིས་མི་ཁྱབ་པ་ཡོད་
ཅེས་གསུངས། གཡུང་དྲུང་དགུ་བརྩེགས་རི་བོའི་ཤར་ན་གཤེན་རབ་མི་བོའི་
བཞུགས་གནས་ཤམ་བྷ་ལྷ་རྩེ་ཞེས་པ་རིན་པོ་ཆེ་སྣ་བཞི་ལས་གྲུབ་པ་དང་། ལྷོ་ན་
རྒྱས་ས་བར་པོ་སོ་བརྒྱད་བྱ་བ་རིན་པོ་ཆེ་སྣ་བརྒྱད་ལས་གྲུབ་པ། ནུབ་ན་གསས་
མཁར་ཁྲི་སྨོན་རྒྱལ་བ་བཞད་ཅེས་པ་རིན་པོ་ཆེ་སྣ་བདུན་ལས་གྲུབ། བྱང་ན་
གསས་ཁང་ཁོལ་མ་ནེའུ་ཆུང་ཞེས་པ་རིན་པོ་ཆེ་སྣ་བཞི་ལས་གྲུབ་པ། དེའི་
མཐའ་སྐོར་ན་གཡུང་དྲུང་བཀོད་པ་གླིང་དང་། དགའ་ལྡན་གླིང༌། འདུལ་
ཁྲིམས་གླིང་། ཚད་མེད་བྱང་ཆུབ་ གླིང༌། བདུད་འདུལ་ གླིང༌། སྦྱིན་ པར་
མཐར་རྒྱས། མི་གཡོ་བསམ་གཏན། དགེ་རྒྱས་ཡོན་ཏན། གནོད་སྦྱིན་ནོར་
གླིང་། རིན་ཆེན་སྤུངས་པ་སོགས་གླིང་རྣམས་རིམ་པ་བཞིན་ཆགས། ཀེའུ་ཚང་
སྟོང་དང་ལྔ་བརྒྱ་དེ་རྣམས་ནི་སྟོན་པ་གཤེན་རབ་མི་བོ་ཆེའི་ཡབ་རྒྱལ་བོན་དང༌།
ཡུམ་རྒྱལ་བཞེད་མའི་བཞུགས་གནས། སྟོན་པ་ཉིད་ཀྱི་འཁྲུངས་གནས་སོགས་
ཀྱང་ཡིན། དེ་བཞིན་ཡུལ་འདི་ལ་གནས་པའི་མི་རྣམས་བསམ་སྤྱོད་ལྷ་དང་
མཐུན་པ། ལོངས་སྤྱོད་གནོད་སྦྱིན་གྲོང་ཁྱེར་དང་མཉམ་པ། ཁྲེལ་ཡོད་ངོ་ཚ་
དང་ལྡན་པ། དགེ་བ་ལ་དད་པ། བྱམས་ སྙིང་ རྗེ་དང་ ལྡན་ པ་ ཞིག་ ཡོད།
《མདོ་འདུས་》ལས། “འོལ་མོ་གླིང་གི་སེམས་ཅན་རྣམས། ། ལོག་པ་མི་ལྟུང་
བོན་ལ་སྤྱོད། ། དགེ་བ་སྤྱོད་པ་ཤ་སྟག་སྟེ། ། ཀུན་ཀྱང་བླ་མེད་རྫོགས་སངས་
རྒྱས། ། ”ཞེས་གསུངས། མདོར་ན། འོལ་མོ་ལུང་རིངས་ནི་སྟོན་པ་གཤེན་
• 150 •



སྟོན་པ་གཤེན་རབ་ཀྱི་འཁྲུངས་ཡུལ་རྟག་གཟིགས་འོལ་མོ་ལུང་རིངས་དང་སྟག་གཟིག་ཅེས་པའི་གོ་དོན་སྐོར།
རབ་མི་བོ་ཆེ་ཡི་བོན་སྒོ་བརྒྱད་ཁྲི་བཞི་སྟོང་དང་། བོན་གྱི་ཐེག་པ་རིམ་པ་དགུ་
གསུངས་པའི་གནས་ཁྱད་པར་ཅན་དང་། ཁོར་ཡུག་རྣམས་མཛེས་ཤིང་ལྟ་ན་
སྡུག་པ། མི་རྣམས་ཀྱི་བསམ་སྤྱོད་དང་ལོངས་སྤྱོད་ལྷ་དང་མཉམ་པ། ཞང་
ཞུང་བོན་གྱི་ལྟེ་གནས་ཁྱད་དུ་འཕགས་པ་ཞིག་ཡིན་པས་སོ། །
གཉིས། སྟག་གཟིག་ཅེས་པའི་ཡུལ་དེའི་ས་ཁོངས་དང་གོ་དོན་སྐོར།
སྟག་གཟིག་ཅེས་པའི་ཡུལ་གྲུའི་མིང་དེ་རང་རེའི་ལོ་རྒྱུས་དེབ་ཐེར་མང་
པོའི་ནང་གསལ་ཞིང་། ཡུལ་དེ་གང་དུ་གནས་ཡོད་མིན་སྐོར་ལ་ལྟ་ཚུལ་འདྲ་
མིན་མང་པོ་གནས་ཡོད། དེང་སྐབས་ལོ་རྒྱུས་སྨྲ་བ་པོ་དང་། བོན་ལ་ཞིབ་
འཇུག་གནང་མཁན་ལ་ལས་སྟག་གཟིག་ཅེས་པ་དེ་ནི་རྒྱ་ནག་སྐད་ཏཱ་ཧྲི་ཞེས་པ་
ད་ལྟའི་པར་སིག་རྒྱལ་ཁབ་དེ་ཡིན་པར་ཐེ་ཚོམ་སྤུ་ཙམ་མེད་པར་ངོས་འཛིན་
མཐའ་གཅིག་ཏུ་གནང་ཞིང་། དོན་དངོས་ཐོག་ལྟ་ཚུལ་དེ་རིགས་ནི་བོན་གྱི་
དཔེ་རྙིང་ཁག་ལ་གཟིགས་རྒྱ་དམན་པའི་རྐྱེན་གྱིས་ཡིན་པ་གསལ་པོར་རྟོགས་
ཐུབ། རང་རེའི་བོན་གྱི་དཔེ་རྙིང་འགའ་ཞིག་ལ་བརྟག་ཞིབ་མཛད་ཚེ་སྟག་
གཟིག་ཅེས་པའི་ཡུལ་དེ་གང་དུ་གནས་མིན་གསལ་པོར་མཁྱེན་ཐུབ། 《ལེགས་
བཤད་རིན་ཆེན་གཏེར་མཛོད་》ལས། “ སྟག་གཟིག་གི་ཡུལ་ཞེས་པའི་སྒྲ་དོན་
ནི། ཞིང་ཁམས་དེའི་མཐར་གངས་དབལ་སོ་ཅན་གྱི་ར་བས་བསྐོར་བ་དེ་ལ་
སྟོན་པ་གཙོ་འཁོར་ལྔ་བོད་དུ་བྱོན་དུས་སྟོན་པས་མདའ་ལམ་དྲངས་པའི་ཤུལ་
འདོམ་གང་ཙམ་གྱི་སྒོ་གཅིག་ཡོད་པའི་རིའི་ཁོངས་གསེང་ན་སྟག་གཟིག་ལ་
སོགས་གཅན་འཕྲང་དང་། མུན་འཕྲང་ཉིན་ལམ་དགུ་དགུས་ཆོད་པ ཡོད་པའི་
སྒྲ་ཞུགས་པ་སྟེ། བོད་འདི་གངས་རིའི་ཕྲེང་བས་བསྐོར་བ་ལ་གངས་ཅན་བོད་
ཟེར་བ་ལྟ་བུའོ། །”(ཤོག་གྲངས་ ༡༠） ཞེས་འཁོད། ཡང་སྟག་གཟིག་ཅེས་
• 151 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
པའི་ཡུལ་གྱི་མིང་དེའང་དག་ཆ་འབྲི་སྲོལ་མི་འདྲ་བ་ཁག་གསུམ་ཡོད་པ་སྟེ།
སྟག་གཟིག་དང༌། རྟག་གཟིགས། ཏ་ཟིག་བཅས་འཁོད་ཡོད། དུས་རབས་
བཅུ་པ་ཡན་གྱི་བོན་བསྟན་སྔ་དར་གྱི་སྐོར་ཞེས་པ་ལས། “༡. སྟག་གཟིག་ཅེས་
པ་གཅན་གཟན་གདུག་པ་ཅན་སྟག་དང་ གཟིག་ སྟེ་དེ་དག་ གིས་ བར་འཕྲང་
བཅད་ནས་ཤིན་ཏུ་བགྲོད་པར་དཀའ་བའི་ཡུལ་དུ་བཤད་པ་དང༌། ༢. རྟག་
གཟིགས་ཞེས་པ་གཤེན་རབ་ཀྱིས་རྟག་ཏུ་ཐུགས་རྗེས་གཟིགས་པའི་ཡུལ་ཡིན་པ་
དང༌། ༣. ཏ་ཟིག་ཅེས་བོན་གཞུང་ནང་འབྲི་སྲོལ་ཉུང་ཞིང་གཞན་པའི་བོད་ཀྱི་
ལོ་རྒྱུས་ནང་འབྲི་སྲོལ་མང་བ་དང་། འབྲི་ཚུལ་འདི་ནི་སྒྲ་གདངས་འབོད་ཚུལ་
གཙོ་བོར་བྱས་པའི་འབྲི་སྟངས་ཞིག་ཡིན་པར་སྙམ། སྟག་གཟིག་ནི་བོན་གྱི་
འབྱུང་གནས་ཞང་བོད་ཡི་གེའི་ཕྱི་མོ་གཤེན་རབ་སྐུ་བལྟམས་ནས་མྱ་ངན་ལས་མ་
འདས་བར་གྱི་མཛད་པ་ཡོངས་སུ་གྲུབ་པའི་ཡུལ། ཕྱིས་སུ་འདུལ་བ་དང་གསང་
སྔགས་རྒྱུད་རིམ་ནང་ཡང་སྟག་གཟིག་རྒྱུད་རིམ་ལོགས་སུ་གསལ།” ཞེས་དང་།
ཡང་“ སྟག་གཟིག་དང་ཞང་ཞུང་ཞེས་པ་ཐ་སྙད་འདོད་ཚུལ་ཐ་དད་བྱུང་ཡང་
སྟག་གཟིག་ཞང་ཞུང་གི་མངའ་ཁོངས་ཞང་ཞུང་ཕུགས་པར་གྲངས་འདྲེན་བྱས་
ཡོད།” (བོན་སྒོ་དེབ་༨ ཤོག་གྲངས་༩ པར་གསལ།) ཅེས་གསུངས་སོ། །
གོང་གསལ་དེ་དག་གི་ཐོག་ནས་སྟག་གཟིག་ཅེས་པའི་ས་མིང་ཐོབ་ཚུལ་
དང་། ས་ཆ་དེའི་གནས་ཚུལ། སྟོན་པ་གཤེན་རབ་མི་བོ་ཆེའི་མཛད་པ་མཐའ་
དག་གྲུབ་ཡུལ་གྱི་གནས་ཁྱད་པར་ཅན་ཞིག་ཡིན་པར་གསལ་པོར་བསྟན། ཡང་
དེང་སྐབས་མཁས་པ་ལ་ལས་སྟག་གཟིག་ཅེས་པའི་ས་ཆ་དེ་པར་སིག་ས་མཚམས་
དང་། ཀོ་ར་ཀོ་རུམ་རི་རྒྱུད་ཀྱི་ཁོངས་སུ་གནས་པའི་ཡུལ་སྡེ་ཞིག་ལ་ངོས་འཛིན་
གནང་བ་དང་། ཡང་ལ་ལས་སྟག་གཟིག་ཁྲོམ་གྱི་ཡུལ་ཞེས་སྟག་གཟིག་དེ་ཁྲོམ་
ཡུལ་ལ་ངོས་འཛིན་གནང་མཁན་ཡང་འདུག ཁྲོམ་ཞེས་པའི་ཐ་སྙད་དེའི་གོ་
• 152 •



སྟོན་པ་གཤེན་རབ་ཀྱི་འཁྲུངས་ཡུལ་རྟག་གཟིགས་འོལ་མོ་ལུང་རིངས་དང་སྟག་གཟིག་ཅེས་པའི་གོ་དོན་སྐོར།
དོན་ནི་མཚོ་སྔོན་བོད་རིགས་ཚོས་ཕ་ལུག་ལ་ཁྲོམ་ཟེར་བ་ཞིག་རེད། རྒྱ་སྐད་དུ་
ཁྲོམ་ལ་ཡང་དུང་ཞེས་འབོད། ཁྲོམ་ཞེས་པ་ནི་གངས་ཅན་ཡུལ་སྟོད་ཞང་ཞུང་
གི་ཁུལ་དུ་གནས་པའི་སྲིད་འཛིན་ས་ཁུལ་ཞིག་ཡིན་པ་ཕྱི་རྒྱལ་བའི་མཁས་པ་
འགའ་ཞིག་ གིས་ ཀྱང་ཁས་ལེན་གནང་ཞིང་། ཡིན་ནའང་དོན་དངོས་ཐོག་
སངས་རྒྱས་ཆོས་ལུགས་པ་རྣམས་ཀྱིས་རང་ཉིད་ཀྱི་ཆོས་ཀྱི་འབྱུང་ཁུངས་དེ་རྒྱ་
གར་འཕགས་པའི་ཡུལ་ནས་དར་བ་ཞིག་ཡིན་པས་ཧ་ཅང་ཁུངས་བཙན་པོ་ཞིག་
ལ་ངོས་འཛིན་གནང་བ་ལྟར། བོན་གསར་མ་བ་ལ་ལས་ཀྱང་བོན་གྱི་འབྱུང་
ཁུངས་དེ་པར་སིག་སོགས་ལམ་ཐག་རིང་བའི་ཕྱིའི་རྒྱལ་ཁབ་ཅིག་ལ་གཏུགས་ཏེ་
རང་ཉིད་ཀྱི་བོན་ལུགས་འདི་གལ་འགངས་ཧ་ཅང་ཆེ་ལ་ཁུངས་བཙན་ཡིན་པ་
ཞིག་ལ་ཨུ་ཚུགས་ཀྱིས་གསུངས་པ་ཞིག་རེད། དོན་དུ་བོད་ཁ་བ་ཅན་གྱི་ཡུལ་དུ་
དར་ཁྱབ་ཧ་ཅང་ཆེ་བའི་གནའ་རབས་ཀྱི་ཤེས་རིག་སྟེ་བོན་ཆོས་དང་། བོན་གྱི་
སྨན་རྩིས། བོན་གྱི་མཛེས་རིག བོན་གྱི་སྒྱུ་རྩལ་སོགས་ཀྱི་འབྱུང་རྩ་ཕྱི་རྒྱལ་སུ་
ཞིག་ལ་གཏུགས་དགོས་པའི་རྒྱུ་མཚན་ཅི་ཡང་མེད། སྣ་མང་ཕུན་སུམ་ཚོགས་
པའི་གནའ་རབས་བོན་གྱི་རིག་གནས་དེ་དག་ནི་ཁ་བ་ཅན་གྱི་མི་རྣམས་ཀྱིས་ལོ་
ངོ་ཁྲི་སྟོང་དུ་རང་བྱུང་ཁམས་དང་འགྲན་རྩོད་བྱ་བའི་ནང་རང་གི་ལག་གཉིས་
ལ་བརྟེན་ནས་ཉམས་མྱོང་ཕྱོགས་སྡོམ་དང༌། གསར་སྐྲུན་གོང་འཕེལ་བཏང་
བའི་འབྲས་བུ་ཞིག་ཡིན་པ་ལས། ཕྱིའི་རྒྱལ་ཁག་གང་ཞིག་ལའང་ལད་མོ་བྱས་
ཏེ་གངས་ཅན་ཡུལ་དུ་སྤེལ་བ་ཞིག་མ་རེད། །
ཡང་བོན་གྱི་དཔེ་རྙིང་མང་པོ་ཞིག་གི་ནང་དུ་སྟག་གཟིག་འོལ་མོ་ལུང་རིང་
དང༌། ཞང་ཞུང་འོལ་མོ་ལུང་རིངས་ཞེས་མིང་འབོད་ཚུལ་མི་འདྲ་བ་འཁོད་
ཡོད་པ་མ་ཟད། གངས་ཏི་སི་དང་མཚོ་མ་ཕམ་པ་ཁག་གཉིས་ཡོད་པར་འདོད།
དོན་དམ་དུ་བཤད་ཚུལ་དེ་རིགས་བྱུང་བའི་རྒྱུ་མཚན་ནི། 《བསྟན་པའི་རྣམ་
• 153 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
བཤད་དར་རྒྱས་གསལ་བའི་སྒྲོན་མེ་》ལས། “དེ་ནས་རི་བོ་གངས་ཆེན་ཡང་
བགྲོད་བྱ་མིན་ཞེས་བཤད་དེ། ད་ལྟའི་ཏི་སེ་འདི་ས་སྐྱ་པཎ་ཆེན་ན་རེ། སྤྲེའུའི་
རྒྱལ་པོ་ཧ་ནུ་མ་དྷས་ སྟག་གཟིག་ཡུལ་གྱི་གངས་ཏི་སེ་ནས་ཚལ་གཅིག་བཅད་
ནས་ལག་པས་ཁྱེར་བ། བོད་ཡུལ་དུ་འཕངས་པ་ལས་གྲུབ་པར་བཤད་དོ། །”
(ཤོག་གྲངས་༨༥)ཅེས་གསུངས། གཏམ་རྒྱུད་འདིའི་ཐོག་ནས་གངས་ཏི་སེ་
དང་མ་ཕམ་གཡུ་མཚོ་ཁག་གཉིས་ཡོད་ཟེར་བའི་བཤད་རྒྱུན་དེའི་འབྱུང་ཁུངས་
གསལ་པོར་རྟོགས་ཐུབ། ལྷ་སྒྲུང་དེ་རིགས་ལོ་ངོ་བརྒྱ་ཕྲག་མང་པོའི་རིང་གང་
སར་ཁྱབ་པ་དེ་ནི་ས་སྐྱ་པཎྜི་ཏ་ལྟ་བུའི་མཁས་ པའི་གཙུག་རྒྱན་གྱི་བཀའ་ལ་
བརྩིས་ནས་དད་ལྡན་སྐྱེ་བོ་དུ་མས་དེ་ལ་སོམ་ཉི་ཙམ་བྱེད་ག་ལ་ནུས། དོན་དུ་ཉ་
ཉུང་མཉམ་བསྲེས་གནང་བ་དེས་ཕྱིས་ལོ་རྒྱུས་ཞིབ་འཇུག་གནང་མཁན་ཚོར་
དོན་མེད་རྙོག་དྲ་མང་ཙམ་བྱུང་བ་ལས་དེ་མིན་གྱི་དགེ་མཚན་གང་ཡང་མི་འདུག
མདོར་ན། སྟག་གཟིག་ནི་གནའ་རབས་ཞང་ཞུང་ཕུག་པའི་ཁུངས་སུ་གནས་
པའི་ས་ཆ་ཞིག་དང༌། བོན་གྱི་རིག་གནས་དར་སྤེལ་གཏོང་ཡུལ་གྱི་གནས་ཁྱད་
པར་ཅན་ཞིག་སྟག་གཟིག་ནོར་གྱི་རྒྱལ་པོ་ཞེས་ནོར་ལོངས་སྤྱོད་ཕུན་སུམ་ཚོགས་
པའི་ཡུལ་གྲུ་ཞིག་ཡིན་པ་ནི་སྨོས་མི་དགོས་པ་ཞིག་ཡིན། །
• 154 •
བཀ



བོན་གྱི་བསྟན་པའི་འབྱུང་གནས་ཞང་ཞུང་གི་སྐོར།
ཞང་ཞུང་ཞེས་པའི་ཡུལ་དེ་ནི་གནའ་རབས་གངས་ཅན་ཡུལ་གྱི་རྒྱལ་ཕྲན་
སིལ་མ་བཅུ་གཉིས་ཀྱི་ཡ་གྱལ་ཞིག་ཡིན་ལ། རུས་ཚོ་བཞི་ཡི་བྱེ་བྲག་ཅིག་ཀྱང་
ཡིན།《འབེལ་གཏམ་ལུང་གི་སྙིང་པོ་》ལས། “ཞང་ཞུང་ཞེས་པའི་མིང་འདི་
ཡང་ཞང་ཞུང་གི་སྐད་དུ་ཁྱུང་ལ་ཞུང་ཞེས་བརྗོད་ཅིང་དེ་བོད་སྐད་དུ་བསྒྱུར་ན་
ཁྱུང་ཞེས་འབྱུང་བས་ཁྱུང་གི་ལུང་པའམ་ཁྱུང་པོའི་ལུང་པ་ཞེས་བརྗོད་པ་ཡིན་
པར་བཤད་”(ཤོག་གྲངས་ ༣༧)ཅེས་གསུངས་པ་ལྟར་ན། ཞང་ཞུང་ཞེས་པ་
དེ་ཁྱུང་གི་ལུང་པར་གོ་དགོས་པ་གསལ་པོར་རྟོགས། ཞང་ཞུང་གི་རུས་རྒྱུད་
སྐོར་ལ། སྤྱིར་ན་མི་ཉག་གི་རུས་ནི་ལྡོང་དང་། སུམ་པ་འབྲི། ཞང་ཞུང་སྦྲ།
འ་ཞ་སྒ་ཞེས་གསུངས། དེ་བཞིན་《རུས་མཛོད་མེ་ཏོག་སྐྱིད་ཚལ་》སོགས་ལ་
བཀོད་པ་ལྟར་བསེ་ཡི་ནང་གི་རིགས་བཟང་རྣམས་ལ་བསེ་ཁྱུང་སྦྲ་ཞེས་འབོད་
ཅེས་འཁོད། ཞང་ཞུང་ནི་བསྐལ་པ་ཡ་ཐོག་གི་དུས་ནས་རིམ་བཞིན་འཕེལ་རྒྱས་
སོང་བའི་གངས་ཅན་ཡུལ་གྱི་རུས་ཚོ་ཆེན་པོ་བཞི་ཡི་ཡ་གྱལ་བསེ་ཁྱུང་སྦྲ་ཡི་
རིགས་སུ་ གཏོགས་ པ་ ཞིག་དང་། དེའི་ གནའ་ རབས་ ཀྱི་ རྒྱལ་ རབས་ དང་།
སྐད་ཡིག་ཆོས་ལུགས་སོགས་ཀྱི་ལོ་རྒྱུས་སྐོར་ཧ་ཅང་རྒྱ་ཆེ་ཞིང་། འདིར་གཙོ་བོ་
ཞང་ཞུང་སྒོ་ཕུག་བར་གསུམ་གྱི་ས་ཁོངས་དང་མིང་གི་གོ་དོན་གང་ཡིན་སྐོར་
བཞེད་སྲོལ་གཙོ་བོ་རྣམས་བཀོད་པ་འདི་ལྟར། །་
གཅིག ཞང་ཞུང་ཕུག་པ་ནི་རྟག་གཟིགས་འོལ་མོ་ལུང་རིངས་ལ་ངོས་
• 155 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
འཛིན་པ་དང༌། བར་པ་ནི་རྒྱལ་མཁར་བ་ཆོད་ལ་ཟེར་གསུངས། རྒྱལ་མཁར་
བ་ནི་མཁར་མིང་སྟེ་དམུ་རྫོང་ཞེས་པ་དེ་ལ་གོ་དགོས། འདི་ནི་སྟོད་ན་ཡོད་པའི་
མ་བརྩིགས་མཁར་བ་བཞིའི་བྱེ་བྲག་ཅིག་ཡིན་པར་འདོད། སྒོ་པ་ནི་ཁྱུང་ལུང་
དངུལ་མཁར་གྱིས་མཚོན་པའི་ཡུལ་སྡེ་དེ་རྣམས་ལ་ཟེར། ཞང་ཞུང་སྒོ་པའི་ས་
ཁྱོན་སྐོར་ལ། སྲིད་པ་རྒྱུད་ཀྱི་ཁ་བྱང་ནང་། ཤར་སྨྱུག་མ་བུ་ཁུར་དང༌། བྱང་
འཇགས་མ་གླུ་ལེན། ནུབ་གནུབ་མཚོའི་གླིང་། ལྷོ་དོམ་སྒྲོ་ནག་པོ་དང་བཞིའི་
དབུས་སུ་སྟོད་ཞང་ཞུང་ཁྱུང་ལུང་དང་སྨད་སུམ་པ་ཡོད་པར་བསྟན། གོང་གི་
ས་རྣམས་ཞིབ་གསལ་གྱི་དབྱེ་མཚམས་ནི། ལྷོ་བལ་བོད་གཉིས་ཀྱི་ས་མཚམས་སུ་
བྲག་སྨུག་བུ་ཁུར་དང༌། བྱང་ཧོར་བོད་གཉིས་ཀྱི་ས་མཚམས་སུ་ལིང་ལིང་སྒང་
རིང༌། ནུབ་ཨོ་རྒྱན་དང་བོད་མཚམས་སུ་ཞང་ཞུང་ཁྲི་སྡེ་ཁྱུང་ལུང་། ཤར་བོད་
མཚམས་སུ་སུམ་པ་གླང་གི་གྱིམ་ཤོད་ལ་ཟེར་ཞེས་གསུངས། །
གཉིས། ཞང་ཞུང་སྒོ་པ་ལ་ཕྱིས་མཁས་དབང་མང་པོས་ སྒོ་ཕུག་བར་
གསུམ་དུ་དབྱེ་བ་འདི་ལྟར་ཕུག་པ་ནི། གྲོང་ཁྱུང་ལུང་ལ་སོགས་པ་ཟེར་བ་དང༌།
བར་པ་ནི་རྟ་སྒོས་དང་དྭངས་ར་གཡུ་མཚོའི་ཁུལ་དུ་གོ་དགོས། སྒོ་པ་ནི་ཞང་
ཞུང་སྨད་སུམ་པ་གླང་གི་གྱིམ་ཤོད་ཁུལ་དུ་ཡིན། །
གསུམ། ཞང་ཞུང་སྒོ་ཕུག་བར་གསུམ་སྐོར་བཤད་སྲོལ་གཞན་ཞིག་ནི།
ཕུག་པ་ནི། སྟོད་ཁྱུང་ལུང་གི་ཡུལ་ལ་ཞང་ཞུང་ཁ་ཡུག་དང་། ཞང་ཞུང་དར་
མའི་ཡུལ། སྤུ་རོང་ཡུལ་འབོད་པ་དེ་ཁྱུང་པོས་བཟུང་བའི་འཁོར་ཆེན་ལྔ་ཡི་
དབུས་ཁྱུང་ལུང་དངུལ་མཁར་གྱི་ཡུལ་སྡེར་གོ་དགོས། ཞང་ཞུང་བར་པ་ནི།
སྟ་སྒོ་དང་དྭངས་ར་གཡུ་མཚོ་སྟེ་ཞང་ཞུང་རྒྱལ་པོའི་བླ་བྲག་དང༌། བླ་མཚོ་ཡིན་
ཞེས་པའི་ཁུལ་དེར་གོ་དགོས། སྒོ་པ་ནི་སྨད་ སུམ་པའི་ཡུལ་ཤོད་ཆེན་བཅོ་
བརྒྱད་གྱི་ཡ་གྱལ་སུམ་པ་གླང་གི་གྱིམ་ཤོད་ལ་ངོས་འཛིན་དགོས། ཤོད་ཆེན་
• 156 •



བོན་གྱི་བསྟན་པའི་འབྱུང་གནས་ཞང་ཞུང་གི་སྐོར།
བཅོ་བརྒྱད་ནི། ནག་ཤོད་དང་། སོག་ཤོད། ལྕི་ཤོད། སུམ་ཤོད། དཀར་
ཤོད། དམར་ཤོད། གཉི་ཤོད། ཟླ་ཤོད། སྐྱི་ཤོད། ཡུན་ཤོད། དམའ་ཤོད།
འཇའ་ཤོད། སྟག་ ཤོད། འདན་ ཤོད། གྱིམ་ ཤོད། རྨ་ ཤོད། འདྲེ་ ཤོད།
ཉག་ཤོད་དང་བཅས་སོ། །
མདོར་ན། ཞང་ཞུང་སྒོ་ཕུག་བར་གསུམ་ལ་བཞེད་སྲོལ་མི་འདྲ་བ་ཁག་
གསུམ་ཙམ་བྱུང་རུང༌། དོན་དུ་ད་ལྟ་ང་ཚོས་སྔར་ལོ་རྒྱུས་ཐོག་ཏུ་ཞང་ཞུང་གི་ས་
ཁོངས་དང་ཆགས་ཚུལ་ལ་བརྟགས་པར་གཞིགས་ན། ཞང་ཞུང་ཕུག་པ་ནི་སྟོན་
པ་གཤེན་རབ་མི་བོ་ཆེའི་འཁྲུངས་ཡུལ་རྟག་གཟིགས་འོལ་མོ་ལུང་རིངས་ཀྱིས་
གཙོས་པའི་ཞང་ཞུང་ཁ་ཡུག་དང་། ཞང་ཞུང་དར་མ་སོགས་ད་ལྟའི་མངའ་
རིས་ཁུལ་གྱི་ཡུལ་སྡེ་ཡོངས་རྫོགས་སུ་གོ་དགོས་སྙམ། །
ཞང་ཞུང་བར་པ་ནི་ཞང་ཞུང་རྒྱལ་པོའི་བླ་བྲག་བོན་གྱི་གནས་རི་གངས་རི་
ཆེན་པོ་ལྔ་ཡི་ཡ་གྱལ་ལྟ་སྒོ་དང༌། བླ་མཚོ། དྭངས་ར་གཡུ་མཚོ་གཙོ་བོར་གྱུར་
པའི་ཁུལ་དེར་གོ་དགོས་པ་ཞིག་འདུག དེ་ཡང་ད་ལྟ་ནག་ཆུ་ས་ཁུལ་ཉི་མ་རྫོང་
གི་ཁུལ་དེ་ཡིན། གང་ལགས་ཤེ་ན། ད་ ལྟའང༌ ཁུལ་འདིར་འོམ་བུ་བསམ་
གཏན་གླིང་དང་། དྭངས་ར་གཡུ་བོན་དགོན། ཕྱུག་ཚོ་དགོན། སྟ་སྒོ་སེར་
ཞིག་དགོན་ལ་ སོགས་པའི་ བོན་དགོན་དང༌། གནས་རི། བླ་མཚོ་ མང་ དུ་
གནས། ཁྱད་པར་དུ་དྭངས་ར་གཡུ་བུན་དགོན་གྱི་ཆགས་ཡུལ་ནི་ཞང་ཞུང་བར་
པའི་ཡུལ་སྲིད་པའི་ཁམས་རྣམ་པར་དག་པ་ཞིག་རེད་སྙམ། མི་ལོ་སུམ་སྟོང་
ཙམ་གྱི་སྔོན་དུ་གཡུང་དྲུང་བོན་གྱི་གྲུབ་ཆེན་བརྒྱད་བཅུའི་ཐོག་མ་མངའ་བདག་
གྲུབ་པ་གཤེན་བཅུའི་ཡ་གྱལ་གཡུང་དྲུང་བོན་གྱི་བསྟན་པར་དཀའ་དྲིན་ལྷག་
པར་ཆེ་བ་གཉའ་ཁྲི་བཙན་པོའི་སྲས་མུ་ཁྲི་བཙན་པོའི་སྐབས་སུ་འདུ་གནས་སོ་
བདུན་དང་གསང་སྔགས་ཀྱི་སྒྲུབ་སྡེ་སོ་བདུན་བཙུགས་པའི་ནང་གསེས་གངས་
• 157 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གཉན་རྟ་སྒོ་དང་། དྭངས་རའི་མཚོ་འགྲམ་ཞེས་གསལ་བ་དེ་གཉིས་ནི་དྭངས་
ར་གཡུ་བོན་དགོན་དེ་རང་ཡིན་པར་མཁས་པ་མང་པོས་ངོས་འཛིན་གནང་།
དགོན་འདི་ད་དུང་བོན་གྱི་མ་བརྒྱུད་གནས་ཆེན་ཉེར་བཞིའི་གྲས་ཤིག་ཡིན། དེ་
བཞིན་སྟ་སྒོ་སེར་ཞིག་དགོན་པར་སྟོན་པ་གཤེན་རབ་ཀྱི་དབུའི་ཀ་ལི་ལ་ཨ་ཡིག་
རང་བྱོན་ཡོད་པ། ཚེམས་ལ་གུ་རུའི་རང་བྱོན་ཡོད་པ། སྐུ་སྟོད་ཀྱི་སོག་གཡས་
པར་ཨོཾ་མ་ཊི་མ་ཡ་ས་ལི་འདུ་ཞེས་པའི་རང་བྱོན་ཡོད་པ། ད་དུང་བྱ་རྒོད་མཆུ་
བྲིས་ཞེས་པའི་དཔེ་རྙིང་གལ་ཆེན་སོགས་ནང་རྟེན་ཕུན་སུམ་ཚོགས་པ་མང་པོ་
དུས་ཕྱིས་ཀྱང་དངོས་སུ་མཇལ་རྒྱུ་ཡོད་ཅེས་གྲགས། །
ཞང་ཞུང་སྒོ་པ་ནི་སྨད་སུམ་པ་གླང་གི་གྱིམ་ཤོད་དེ་ད་ལྟ་ཆབ་མདོ་སྟེང་
ཆེན་རྫོང་གི་ཁོངས་བོན་གྱི་དགོན་གནས་གཙོ་གྲས་རྩེ་དྲུག་དགོན་ལྟེ་གནས་སུ་
འཛིན་པའི་ཁུལ་དེར་ངོས་འཛིན་དགོས། གྱིམ་ཞེས་པ་ཞང་ཞུང་གི་སྐད་ཡིན་
པས། ཐ་སྙད་དེའི་གོ་དོན་ནི་བྲག་གོང་ཆེན་པོར་གོ་དགོས་ཤིང་། གྱིམ་ཤོད་
ཅེས་བྲག་གོང་ཆེན་པོའི་འོག་ཏུ་གནས་པའི་ཡུལ་སྡེ་ཞིག་ཏུ་གོ་དགོས། སུམ་པ་
གླང་གི་གྱིམ་ཤོད་དཔལ་ཤེལ་ལེ་རྫོང་དྲུག་གཤེན་བསྟན་དྲི་མེ ད་ཁྱུང་པོ་རྩེ་དྲུག་
དགོན་པ་འདི་ཡང་ཆེས་སྔ་བ་དམུ་ཁྲི་བཙན་པོའི་སྐུ་དུས་བོན་གྱི་སྔགས་ཀྱི་སྒྲུབ་
སྡེ་སུམ་ཅུ་སོ་བདུན་གྱི་ཡ་གྱལ་ཞིག་ཡིན། དེ་བཞིན་ཁྱུང་དཀར་གཡུང་དྲུང་
བསྟན་རྒྱས་གླིང་དང་། ཁྱུང་པོ་ནག་རུ་བསམ་གཏན་གླིང་། ཁྱུང་སེར་གདན་
ས་བྱ་སེ་ཡང་རྫོང་དགོན། གཡུང་དྲུང་དཔལ་རི་དགོན་སོགས་གཡུང་དྲུང་བོན་
གྱི་བསྟན་པའི་དགོན་སུམ་ཅུ་སོ་གཅིག་ཙམ་ད་ལྟ་ཡང་དངོས་སུ་མཇལ་རྒྱུ་ཡོད།
བོན་གྱི་ཆོས་འབྱུང་དེབ་ཐེར་དང༌། དམངས་ཁྲོད་གྱི་གཏམ་རྒྱུད་གང་གི་ཐོག་
ནས་ཀྱང་གསལ་པོར་རྟོགས་ཐུབ་པར་མི་ལོ་སུམ་སྟོང་ལ་ཉེ་བའི་དུས་སུ་ཁུལ་
དེར་བོན་གྱི་བསྟན་པའི་གཞི་གཙོ་གྲས་ཏེ་ཞང་ཞུང་སྒོ་པའི་ཁུལ་ཡིན་པ་གསལ་
· 158 •



བོན་གྱི་བསྟན་པའི་འབྱུང་གནས་ཞང་ཞུང་གི་སྐོར།
པོར་རྟོགས། དེས་ན་རྒྱལ་ཕྲན་སིལ་མ་བཅུ་གཉིས་ཀྱི་བྱེ་བྲག གངས་ཅན་གྱི་
གནའ་རབས་རུ་ཆེན་བཞི་ཡི་ཡ་གྱལ་ཞང་ཞུང་གི་ས་ཁོངས་ནི། གངས་ཏི་སེ་
དང༌། མཚོ་མི་ཕམ། སྤོས་རི་ངད་ལྡན། ཁྱུང་ལུང་དངུལ་དཀར་སོགས་ད་
ལྟའི་མངའ་རིས་ཀྱི་ས་ཁོངས་ཡོངས་རྫོགས་དང་། དེ་བཞིན་རྫོང་དགའ་དང་།
མངའ་རིས་གུང་ཐང་། མང་ཡུལ། ས་དགའ། ཟང་ཟང་ལྷ་སྟོད་ཁུལ་གྱི་ཡུལ་
སྡེ་མང་པོ། དེ་ནས་ཟང་ཟང་ལྷ་བྲག་གི་ཤར་ངོས་ནས་ཐད་དྲང་པའི་དུམ་གྱི་
སྟག་ཚལ་དང་། འདམ་གཞུང་། གཉན་ཆེན་ཐང་ལྷ། ནག་ཆུ་རྫོང་། སྦྲ་ཆེན་
རྫོང་། ཁྱུང་པོ་སྟེང་ཆེན་རྫོང་། མངའ་རིས་སྒེར་རྩེ་དང་མཚོ་ཆེན་རྫོང་། ཤར་
ཕྱོགས་སུ་ ཐད་ དྲང༌ པའི་ ཉི་ མ་ རྫོང་ དང༌། མཚོ་ གཉིས་ དོན་ གཅོད་ ཁང་།
དཔལ་མགོན་རྫོང་། ཤན་རྩ་རྫོང་། སྙེ་རོང་རྫོང་སོགས་སྟོད་མངའ་རིས་ནས་
སྨད་ཆབ་མདོ་སྟེང་ཆེན་བྱང་ཁུལ་ས་ཆ་མང་པོ་ཞིག་གནའ་རབས་ཞང་ཞུང་གི་
མངའ་འོག་ཡིན་པ་གསལ་པོར་མཐོང་ཐུབ། མདོར་ན། གནའ་རབས་ལོ་རྒྱུས་
ཐོག་ཞང་ཞུང་སྒོ་ཕུག་བར་གསུམ་གྱི་ས་ཁོངས་ནི་ཧ་ཅང་ཆེ་བས་ཞང་ཞུང་ཁྲི་སྡེ་
ཞེས་གྲགས་ཆེ་བར་གྱུར། དུས་དེར་རིག་གནས་དང་། དཔལ་འབྱོར། བོན་
ཆོས། དམག་ཤུགས་སོགས་དར་ཁྱབ་སྟོབས་ཤུགས་ཆེ་བའི་རྒྱལ་ཕྲན་ཞིག་ཡིན།
ཆོས་རྒྱལ་སྲོང་བཙན་སྒམ་པོས་ སངས་ རྒྱས་བསྟན་པ་རྒྱ་ཆེ་སྤེལ་བས་བོན་གྱི་
བསྟན་པར་གནོད་འཚེ་ངེས་གཏན་ཞིག་ཕོག་སྟབས་ཞང་ཞུང་གི་རྒྱལ་པོ་ལིག་
མིག་སྐྱས་བོད་དུ་ངོ་ལོག དེ་རྗེས་སྲོང་བཙན་སྒམ་པོས་ཞང་ཞུང་བོད་ཀྱི་མངའ་
འོག་ཏུ་བསྡུས། འོན་ཀྱང་དེང་སྐབས་རྒྱལ་ཁབ་ཕྱི་ནང་གི་ཞིབ་འཇུག་པ་འགའ་
ཞིག་གིས་ཞང་ཞུང་ཞེས་པ་ནི་གངས་ཅན་ཡུལ་གྱི་གནའ་བོའི་རུས་ཚོ་བཞི་ཡི་ཡ་
གྱལ་དང་། བོད་ཀྱི་རྒྱལ་ཕྲན་སིལ་མ་བཅུ་གཉིས་ཀྱི་བྱེ་བྲག་ཅིག་མིན་པར་ཞང་
ཞུང་གི་མི་དང༌། ཞང་ཞུང་གི་སྐད་ཡིག ཞང་ཞུང་གི་རིག་གནས་ཞེས་ཧ་ལམ་
• 159 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གངས་ཅན་ཡུལ་དང་འབྲེལ་བ་མེད་པའི་ཕྱིའི་རྒྱལ་ཕྲན་ལྟ་བུར་ངོས་འཛིན་
གནང་བའི་ལྟ་བ་དེ་རིགས་ནི་བོད་ཀྱི་གནའ་བོའི་ཆོས་འབྱུང་དེབ་ཐེར་ཁག་གི་
དགོངས་དོན་དང་ཡོངས་སུ་འགལ་བ་ཞིག་རེད་སྙམ། །
• 160 •



བོད་ཅེས་པའི་མིང་ཇི་ལྟར་ཐོབ་པའི་སྐོར།
སྤྱིར་རང་རེའི་ཡུལ་འདིར་གནའ་སྔ་མོ་ནས་བོད་ཅེས་གྲགས་ཤིང་། བོད་
ཅེས་པའི་མིང་ཇི་ལྟར་ཐོབ་ཚུལ་དང་། དེའི་གོ་དོན་གང་ཡིན་སྐོར་མདོར་ཙམ་
བརྗོད་ན། མཁས་དབང་དགེ་འདུན་ཆོས་འཕེལ་གྱིས་བརྩམས་པའི་དེབ་ཐེར་
དཀར་པོ་ལས“ རང་རེའི་ཡུལ་འདི་ལ་ཆེས་སྔ་མོ་ནས་རང་སྐད་དུ་བོད་ཀྱི་ཡུལ་
ཅེས་པར་གྲགས། རྒྱ་གར་བ་རྣམས་ཀྱིས་རང་རེ་ལ་བྷོ་ཊ་བྱ་བར་འབོད། དེ་ནི་
གནའ་དུས་ཀྱི་ཀློག་སྟངས་ལ་བོད་ཅེས་བརྗོད་ཚེ་བོ་དང་ད་སྒྲ་གཉིས་ཀ་གསལ་
བར་ཐོན་པའི་དབང་གིས་བོད། བྷོད། བྷོ་ཊ་ཅེས་རིམ་གྱིས་འགྱུར་ནས་དོན་
ལ་བོད་བྱ་བའི་ཚིག་འདི་ག་རང་རྒྱ་གར་སྐད་དུ་ཕར་ལ་ཟུར་ཆག་པ་ཡིན་གྱི། རྒྱ་
གར་བས་ཚུར་བཏགས་པ་ཞིག་ནི་མིན་པར་སེམས།” དེ་མཚུངས་སོག་རིགས་
ཀྱི་སྐད་དུ་ཐུ་བྷད་ཅེས་འབོད་པ་དེ་ཡང་ཟུར་ཆག་པར་མངོན། རྒྱ་རིགས་ཀྱི་
སྐད་དུ་བོད་འདིར་ཧན་རྒྱལ་རབས་ཀྱི་དུས་སུ་ནུབ་འཇང་དང༌། ཐང་གི་དུས་
རབས་སུ་ཐུའུ་སྦོ། ཡོན་གྱི་དུས་རབས་སུ་དབུ་སི་གཙང་ཞེས་འབོད། འཇང་
རིགས་ཀྱི་ལོ་རྒྱུས་མདོར་བསྡུས་ལས། འཇང་ཞེས་པ་ནི་རང་རྒྱལ་ནུབ་བྱང་ས་
ཁུལ་དུ་གནས་པའི་ར་ལུག་འཚོ་མཁན་མི་རིགས་རྣམས་ཀྱི་སྤྱི་མིང་ཡིན་པ་ལས།
མི་རིགས་གཅིག་ཁོ་ནར་འབོད་པ་མ་ཡིན་ཟེར། བོད་རིགས་མང་ཆེ་བའང་མེས་
རྒྱལ་གྱི་ལྷོ་ནུབ་བམ། ནུབ་བྱང་ས་ཁུལ་དུ་གནས་སྟབས་ནུབ་ཕྱོགས་སུ་གནས་
པའི་འཇང་རིགས་ཞེས་བཏགས་པ་གསལ་པོར་མཐོང་། དེ་རྗེས་རྒྱ་ཡིག་གི་ཡིག་
• 161 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཚགས་ཐོག་བོད་ལ་བོད་འཇང་ཟེར་བཀོད་པ་གང་ཙམ་སྣང་། ཐུའུ་སྦོ་ཞེས་པ་
འདི་རྒྱ་རིགས་ཀྱིས་ཚུར་བཏགས་པ་ཞིག་མིན་པར། བོད་མིང་འདི་ག་རང་ཕར་
ཚུར་ཆག་པ་ཞིག་རེད་སྙམ། དེ་ལའང་བཤད་ཚུལ་འདྲ་མིན་སྣ་ཚོགས་ཡོད་པ་
དཔེར་ན། ལ་ལས་སྐབས་དེར་སྟོད་བོད་དང་སྟོད་པ་ཞེས་པའི་མིང་དེ་ཟུར་
ཆག་ནས་ཐུའུ་སྤོ་ལ་འགྱུར་བ་རེད་གསུངས། ལ་ལས་ལྷོ་བོད་ཅེས་པའི་ཐ་སྙད་
དེ་ཟུར་ཆག་པ་རེད་བརྗོད། ཡང་ལ་ལས་མཐོ་བོད་དང་བོན་གྱི་རིགས་དགུའི་
བྱེ་བྲག་ ཏུ་ གྱུར་ པ་ དུར་ བོན་ ཞེས་ པའི་ མིང་ཚིག་དེ་ ཟུར་ ཆག་ པ་ རེད་ཟེར།
མདོར་ན་དེ་ལ་བཤད་ཚུལ་མི་འདྲ་བ་ཅི་ཡོད་རུང་བོད་སྐད་འདི་རང་ཟུར་ཆག་
པ་ཡིན་པ་ཀུན་གྱིས་གསལ་པོར་མཐོང༌། དབུ་སི་གཙང་ཞེས་པ་དེ་ནི་གནའ་
དུས་ཀྱི་ཡི་གེའི་ཀློག་ཚུལ་དུ་དབུས་བརྗོད་ཚེ་དབུ་དང་ས་གཉིས་ཀའི་སྒྲ་ཐོན་
དགོས་སྟབས་དབུས་གཙང་ཞེས་པའི་ཡུལ་མིང་དེ་ཟུར་ཆག་པ་ཞིག་རེད། ཡང་
ཕྱི་གླིང་པ་རྣམས་ཀྱིས་རང་རེར་ཐུ་སྦི་ཐ་ཟེར་འབོད་པ་འདི་ཡང་སྟོད་བོད་དམ་
ལྷོ་བོད་ཅེས་པའི་བོད་མིང་དེ་རང་སྒྲ་བསྒྱུར་བ་ཞིག་རེད་སྙམ། ཐུ་སྦི་ཐ་ཞེས་
པའི་དབྱིན་ཇིའི་ཡི་གེ་དེ་རང་ལ་གོ་དོན་གང་ཡོད་མེད་དབྱིན་ཇིའི་སྐད་ཡིག་ལ་
བྱང་ཆུབ་པ་རྣམས་ཀྱིས་ཀྱང་གསུང་ཐུབ་ཀྱི་མི་འདུག །
འོ་ན་བོད་ཅེས་པའི་མིང་དེ་འདོད་རྒྱལ་གྱིས་བཏགས་པ་ཞིག་རེད་དམ།
ཡང་ན་རྗེས་གྲུབ་དོན་ལྡན་པ་ཞིག་རེད་ཟེར་ན། རང་ཉིད་ཀྱི་ལྟ་ཚུལ་ལ་བོད་
ཅེས་པར་གོ་དོན་ངེས་ཅན་ཞིག་ཡོད་སྙམ། དེབ་དཀར་ལས“གཡུང་དྲུང་བོན་
རྣམས་ཀྱི་ལྟར་ན། ཐོག་མར་བོད་གྱི་ཡུལ་ཅེས་གྲགས་པ་ལ་རྗེས་སུ་བོད་ཀྱི་ཡུལ་
ཞེས་ཟུར་ཆག་པ་ཡིན་ནོ་ཞེས་ཟེར་རོ། བོད་དང་བོན་གཉིས་དོན་གཅིག་གོ་བྱ་
བ་འདི་ངེས་པར་བཞད་བགད་སློང་བའི་གཏམ་དུ་སྣང་མོད་ཀྱི། ཅུང་ཟད་ཅིག་
བསམ་དགོས་པ་ཡང་ཡིན་ཏེ། དེ་ཡང་རྗེ་གནམ་རི་སྲོང་བཙན་ཡན་ཡོད་ལ་
• 162 •



བོད་ཅེས་པའི་མིང་ཇི་ལྟར་ཐོབ་པའི་སྐོར།
འདི་ཡུལ་གང་པོ་ན་གཡུང་དྲུང་བོན་གྱི་ཆོས་ལུགས་འབའ་ཞིག་དར་བས། མིང་
དེ་སྐད་གྲགས་ཀྱང་ཡ་མཚན་རྒྱུ་ཆེར་མེད་ལ། རྒྱ་ནག་པ་རྣམས་སྔོན་དུས་སུ་
བོད་ཡུལ་ལ་ཐོན་གྱི་ཡུལ་ཞེས་འབོད་པ་ཡང་བོན་ཅེས་བྱ་བའི་སྒྲ་དང་ཉེ་བས་
སོ། ། དེར་མ་ཟད་གནའི་ཐ་སྙད་ལ་རྗེས་འཇུག་ད་ན་གཉིས་ཕན་ཚུན་བརྗེས་
པའང་ཤིན་ཏུ་མང་སྟེ། དཔེར་ན་བཙན་པོ་དང་བཙད་པོ། ཆུན་པོ་དང་ཆུད་
པོ་སོགས་རེས་མོས་སུ་བྲིས་པ་བཞིན་བོན་དང་བོད་གཉིས་ཀ་ཡང་ཕན་ཚུན་བརྗེ་
སྲིད་པས་སོ། སོག་ཡུལ་འགར་ཡང་བོན་ལུགས་བྱེད་པ་དག་ལ་བོད་དམ་པོ་
ཞེས་ཐ་སྙད་ཆགས་པར་འདུག” ཅེས་གསུངས། བོད་ཅེས་པ་དེ་བོན་ལས་
འགྱུར་བ་ཡིན་ཚེ་བོན་ཞེས་པའི་གོ་དོན་གང་ཡིན་ནམ་ཞེ་ན། ཁྱུང་པོ་རྒོད་ཚང་
གི་ལོ་རྒྱུས་ལས། བོན་ཞེས་པ་སྟོང་པ་མ་ཡིན་པའི་དོན་ཡིན་ཟེར། གདོད་མའི་
ཆོས་བྱེད་སྐྱེས་བུ་རྣམས་ཀྱིས་རང་ཉིད་ཀྱི་ཆོས་ལུགས་དེ་སྟོང་པ་མིན་པར་ནང་
དོན་ཕུན་སུམ་ཚོགས་པ་ཞིག་ཡོད་ཟེར། ཆོས་ལུགས་དེ་དག་ལ་བོན་ལུགས་ཞེས་
མིང་བཏགས་པ་མིན་ནམ་སྙམ། ཡང་རང་རེ་རྣམས་ཀྱིས་བསམ་གཞིགས་བྱེད་
དགོས་པ་ཞིག་ལ། ས་ཞིང་གི་སོན་ལ་ས་བོན་ཞེས་བརྗོད་སྟབས་བོན་ཞེས་པའི་
ཡི་གེ་འདིར་རྩ་བའམ་ཐོག་མ་ཞེས་པའི་གོ་དོན་ཡང་མེད་དམ་སྙམ། ད་དུང་
བོད་ཅེས་པ་འདི་ནི་མཐོ་བའི་དོན་ཡིན་ཟེར་བ་དང༌། ལ་ལས་བོད་ཅེས་པའི་ཡི་
གེ་དེ་ཨ་མདོའི་སྐད་དུ་འོད་ཅེས་ཀློག་དགོས་སྟབས་རང་ཅག་རྣམས་ཀྱི་ཡུལ་དེར་
ཆེས་གནའ་རབས་ནས་འོད་ཡུལ་ཞེས་འབོད། དེ་གང་ལགས་ཤེ་ན། རྗེའི་ཐོག་
མ་གཉའ་ཁྲི་བཙན་པོ་དེའང་འོད་ཟེར་ལྷ་ལས་ཆས་པའི་གདུང་བརྒྱུད་ཡིན་ཟེར་
བས་རྗེའི་མིང་ལའང་འོད་དེ་སྤུར་རྒྱལ་ཞེས་འབོད་པ་དེ་ཡུལ་གྱི་མིང་དུ་ཐོབ་པ་
ཡིན་གསུངས། དེ་དག་གི་གོ་དོན་དངོས་འབྲེལ་གང་ཡིན་མཁས་པའི་དབང་པོ་
རྣམས་ཀྱིས་ཞིབ་འཇུག་གནང་དགོས་པ་ལས། རྨོངས་པ་བདག་ལྟ་བུས་དེའི་གོ་
• 163 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
དོན་གསལ་བར་བརྗོད་པ་དཀའ། ། །
ཡང་ལྷ་ལས་ཕུལ་དུ་བྱུང་བའི་བསྟོད་པའི་འགྲེལ་པ་ལས“རུ་པ་ཏི་ཞེས་བྱ་
བའི་རྒྱལ་པོ་དཔུང་གི་ཚོགས་གཅིག་དང་བཅས་པ་གཡུལ་འགྱེད་པའི་ཚེ་བུད་
མེད་ཀྱི་ཆ་ལུགས་སུ་བྱས་ཏེ་བྲོས་ནས་རི་ཁ་བ་ཅན་གྱི་ཁྲོད་དུ་ཞུགས་ཏེ་གནས་
པའི་རིགས་ལས་དེང་ སང་ན་ཡང་བོད་ཅེས་བྱ་བར་ གྲགས་ པ་ཡིན་ནོ” ཞེས་
བཀོད་པ་འདི་ནི་དགོས་པའི་དབང་གིས་དངོས་ཡོད་ལོ་རྒྱུས་ལ་འཁྱོག་བཤད་
བྱས་པ་ཙམ་ལས། བོད་ཅེས་པའི་མིང་གི་ཐོབ་ཚུལ་ནི་རྩ་བ་ནས་མ་ཡིན་ལ་བོད་
རིགས་ཀྱི་འབྱུང་ཚུལ་དེ་བས་ཀྱང་མ་ཡིན། གང་ལགས་ཤེ་ན། ད་ནས་བརྩིས་
པའི་ལོ་ངོ་སྟོང་ཕྲག་འགའ་ཞིག་གམ་ཁྲི་ཕྲག་དུ་མའི་སྔོན་ནས་མི་གནས་ཡོད་པ་
དེ་དག་ཆབ་མདོ་ཁ་རུབ་དང༌། དིང་རི། ཉང་ཆུའི་ཉེ་འགྲམ་སོགས་ས་གནས་
ཁག་ནས་ཐོན་པའི་དངོས་པོ་འབོར་ཆེན་གྱིས་ ར་ སྤྲོད་བྱེད་ཐུབ་ངེས་ཡིན་པ་
བཅས་སོ། །
• 164 •



ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་
དང་བོན་ཞེས་པའི་གོ་དོན་སྐོར།
རང་རེ་ཁ་བ་ཅན་གྱི་ཡུལ་དེར་རྡོ་ཆས་གསར་མའི་དུས་དཀྱིལ་དུ་གྱེར་རམ་
བོན་ལུགས་དར་ཁྱབ་ངེས་ ཅན་ཞིག་བྱུང་ཡོད། འོན་ཀྱང་དེང་སྐབས་ བོན་
ལུགས་སྐོར་གླེང་མོལ་གནང་མཁན་མང་པོས་བོན་ལུགས་འདི་ནི་སྟོན་པ་གཤེན་
རབ་མི་བོ་ཆེས་གསར་དུ་གཏོད་པའི་གྲུབ་མཐའ་ཞིག་ཡིན་ལུགས་སྐོར་མང་དུ་
བརྗོད་ཀྱང་དོན་དངོས་ཐོག་བོན་གྱི་ལོ་རྒྱུས་ཚད་ལྡན་གྱི་ཡིག་རིགས་མང་པོར་
གཞིགས་ན་བོན་གྱི་སྟོན་པ་རབས་བརྒྱད་བྱོན་ཞིང་དེ་རྣམས་ཀྱི་མཚན་ཙམ་
བཀོད་ན་ འདི་ ལྟར། དང་ པོ་ སྟོན་ པ་ སྣང་ བ་ རང་ འབྱུང་ ཐུགས་ རྗེ་ ཅན།
གཉིས་པ་སྟོན་པ་འཁོར་བ་ཀུན་འདྲེན། གསུམ་པ་སྟོན་པ་ཉོན་མོངས་དུག་སྲེག
བཞི་པ་ སྟོན་པ་ཚད་མེད་ཐུགས་རྗེ་ཅན། ལྔ་ པ་ སྟོན་པ་ ཐམས་ ཅད་ མཁྱེན་
གཟིགས། དྲུག་པ་སྟོན་པ་ཀུན་ཤེས་ཐང་པོ། བདུན་པ་ས་སྟོང་དཔལ་འབྱོར་
རམ་གཏོ་རྒྱལ་ཡེ་གཤེན། བརྒྱད་པ་སྟོན་པ་ཁྲི་གཙུག་རྒྱལ་བའམ་གཤེན་རབ་མི་
བོ་ཆེ། དགུ་པ་མ་འོངས་པའི་སྟོན་པ་འཆི་མེད་བྱམས་ལྡན་དང་བཅས་སྟོན་པ་
རབས་དགུ་ཞེས་གསུངས། སྟོན་པ་གཤེན་རབ་མ་བྱོན་གོང་དུ་གངས་ཅན་ཡུལ་
དུ་གདོད་མའི་ཆོས་ལུགས་ཤིག་གནས་ཡོད་པ་ནི། ཆབ་མདོ་ཁ་རུབ་ནས་ཐོན་
པའི་འདས་མཆོད་བྱེད་ས་རྡོ་བརྩིགས་སྒོར་མོ་གཉིས་བརྙེད་ཐུབ་པ་དེའི་ཐོག་
ནས་ར་འཕྲོད་གསལ་པོ་ཐུབ་ཡོད་ལ། མི་ལོ་བཞི་སྟོང་ལྔ་བརྒྱའི་སྔོན་རོལ་དུ་
• 165 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
གངས་ཅན་ཡུལ་ན་ཆོས་ལུགས་ཤིག་དར་ཡོད་པ་འདི་ནི་གདོད་མའི་བོན་ལུགས་
ཡིན་པ་ཐེ་ཚོམ་མི་དགོས་པ་ཞིག་རེད་སྙམ། །
འཇིག་རྟེན་ཐོག་དངོས་པོ་གང་དང་གང་ཞིག་ཡིན་རུང་མེད་པ་ནས་ཡོད་
པ་དང་། དམའ་རིམ་ནས་མཐོ་རིམ། ཆ་མི་ཚང་བ་ནས་ཆ་ཚང་བའི་འཕེལ་
རིམ་དེ་བརྒྱུད་དགོས་པ་ནི་བློ་ལྡན་སྐྱེ་བོ་ཀུན་གྱིས་གསལ་པོར་རྟོགས། དེར་
བརྟེན་གདོད་མའི་གྱེར་རམ་བོན་ལུགས་དེའང་ཐོག་མར་ཡར་ལྷ་དང་བླ་ཟོག་
གསོལ་བ། མར་འདྲེ་དང་སྲི་གནོན་པ། བར་དུ་མི་ཡི་འགལ་རྐྱེན་ སེལ་བ།།
འདས་མཆོད་བྱེད་པ། བྱ་དང་རི་དྭགས་ཀྱི་སྐད་གདངས་ལ་གཞིགས་ནས་
ལེགས་ཉེས་བླང་དོར་དབྱེ་བ་སོགས་གདོད་མའི་བོན་ལུགས་ནས་རིམ་བཞིན་
གཞུང་ལུགས་དང་། ལྟ་སྤྱོད། ཆོ་ག་ཉམས་ལེན། གཏོ་ཐབས་སོགས་ཆ་ཚང་
བའི་བོན་གྱི་གྲུབ་མཐའ་ཞིག་ཏུ་གྱུར། དེ་བཞིན་གདོད་མའི་བོན་ལུགས་ཀྱི་བླ་
ཟོག་དང་། གནས་རི། གནས་ཤིང་སོགས་གསོལ་བ་དང་། སོག་མོ་འདེབས་
པ། བྱ་དེ་དང་ཕག་པ་བསད་ནས་དམར་མཆོད་འབུལ་བ་སོགས་ཀྱི་ཆོ་ག་ཕྱག་
ལེན་མང་པོ་ད་བར་དམངས་ཁྲོད་དུ་གནས། ལྷག་པར་དུ་འཇང་ས་འདམ་ཁུལ་
དུ་སྟོན་པའི་ཆོས་ལུགས་ལ་དད་པ་བྱེད་མཁན་གྱི་ཁྲོད་དུ་ད་ལྟའང་གདོད་མའི་
བོན་ལུགས་ཀྱི་གཏོ་ཐབས་ཆོ་ག་མང་པོ་སྟོན་པའི་ཆོས་ལུགས་ཀྱི་ནང་དོན་གལ་
ཆེར་བརྩིས་ཏེ་དམངས་ཁྲོད་དུ་རྒྱ་ཆེར་ཁྱབ་ཅིང་གནས། །
གྱེར་རམ་བོན་ལུགས་འདི་ཐོག་མར་དུས་ནམ་ཞིག་དང་། བོན་གང་ཞིག་
ཡུལ་གང་ཞིག་ནས་དར་བའི་སྐོར་ལ་ལོ་རྒྱུས་མཁས་ཅན་མང་པོའི་གཟིགས་ཚུལ་
མི་འདྲ་བ་མང་པོ་ཡོད་ཀྱང་དེའི་ནང་ནས་གཙོ་བོ་ཁག་གཅིག་བརྗོད་ན། །
གཅིག དེང་སྐབས་བོན་གྱི་སྐོར་གཏམ་གླེང་མཁན་འགའ་ཞིག་གིས་གྱེར་
རམ་བོན་གྱི་ཆོས་ལུགས་དེ་ནི་ས་མན་ཆོས་ལུགས( #* # #f )ལས་བྱུང་བ་ཞིག་
• 166 •



ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་དང་བོན་ཞེས་པའི་གོ་དོན་སྐོར།
ཡིན་གསུངས། དོན་དུ་ས་མན་ཞེས་པའི་ཐ་སྙད་དེའི་གོ་དོན་གང་ཡིན་འགྲེལ་
བཤད་ཁ་གསལ་དོན་རྟོགས་གནང་མཁན་གཅིག་ཀྱང་མིན་འདུག ནོར་ཝེ་
རྒྱལ་ཁབ་ཀྱི་བྱང་ཕྱོགས་ཁུལ་དུ་ས་མན་ཆོས་ལུགས་ཡིན་ཞེས་རི་གཤམ་དུ་ཤ་བ་
མང་པོ་བསད་དེ་དམར་མཆོད་འབུལ་བའི་པར་རིས་མང་པོ་དངོས་སུ་མཐོང་རྒྱུ་
འདུག ཡུལ་དེའི་ས་མན་ཆོས་ལུགས་ལ་ཞིབ་འཇུག་གནང་མཁན་མཁས་པ་ལ་
ལས་ས་མན་ (Shamansiw)ཞེས་པའི་ཐ་སྙད་དེ་ཨིན་ཏི་ཨན་ནའི་སྐད་ཡིན་
པ་དང་། དེའི་གོ་དོན་ནི་ལྷའམ་ མི་ཞེས་ ཟེར་གསུངས། དེར་དོ་ སྣང་བྱེད་
དགོས་པར་ཨིན་ཏི་ཨན་ནའི་མི་རིགས་དེ་བོད་རིགས་ཀྱི་རྒྱུད་པ་ཡིན་པའི་སྐོར་
བཤད་ཚུལ་མང་པོ་ཁྱབ་ཡོད་ལ། དོན་དུ་ས་མན་ཞེས་པ་དེ་ཞང་ཞུང་སྐད་དམ།
ཡང་ན་བོད་སྐད་ཟུར་ཆགས་པ་ཞིག་རེད་སྙམ། གང་ལགས་ཤེ་ན། བོན་གྱི་ལོ་
རྒྱུས་དེབ་ཐེར་ནང་ཞང་ཞུང་སྐད་དུ། རྒྱུ་བོན་ཟངས་མ་དང༌། བོད་སྐད་དུ་རྒྱུ་
བོན་གཤའ་མ་ཞེས་འཁོད། རང་ཅག་རྣམས་ཀྱིས་ཟངས་མའམ་གཤའ་མ་ཞེས་
པའི་སྐད་ཟུར་ཆགས་ནས་ས་མན་ཞེས་འབོད་པ་གསལ་པོ་མཐོང་ཐུབ་པ་ལས་
བོན་ནི་ཡུལ་ཕྱོགས་གཞན་ནས་ཁ་བ་ཅན་གྱི་ཡུལ་དུ་དར་བའི་ཆོས་ལུགས་ཤིག་
མ་ཡིན་སྙམ། །
གཉིས། བོད་དུ་སངས་རྒྱས་ཆོས་ལུགས་དར་རྗེས་གྲུབ་མཐའི་ཕྱོགས་
ལྷུང་ཧ་ཅང་ཆེ་བས་སྐྱེས་ཆེན་དམ་པ་མང་པོས་བརྩམས་པའི་ཆོས་འབྱུང་དང་
དེབ་ཐེར་འགའ་ཞིག་ནང་གངས་ཅན་གྱི་ཐུན་མོང་མ་ཡིན་པའི་བོན་ལུགས་དང༌།
བོན་གྱི་རིག་གནས་ཁས་མ་བླངས་པའམ་དམས་པའི་ཚིག་ཀྱང་མང་དུ་བཀོད།
ཡང་ལ་ལས་གྱེར་རམ་བོན་ལུགས་དེ་སངས་རྒྱས་ཆོས་ལུགས་ཀྱི་ཡན་ལག་ལྟ་བུར་
བརྩིས་པ་ལས་དེར་ཐུན་མོང་མ་ཡིན་པའི་གཞུང་ལུགས་དང༌། ལྟ་སྤྱོད། ཆོ་ག་
ཉམས་ལེན། གཏོ་ཐབས་སོགས་རང་རང་སོ་སོའི་ཁྱད་ཆོས་དང་ལྡན་པ་དེའང་
• 167 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ཁས་མི་བླངས། །
གསུམ། བོན་ལུགས་པ་རང་ཉིད་ཀྱིས་གྱེར་རམ་བོན་ལུགས་ཀྱི་ལོ་རྒྱུས་ཧ་
ཅང་རིང་པོར་བརྩིས་ཏེ་གཤེན་ལོ་( གཤེན་ལོ་གཅིག་ལ་མི་ལོ་བརྒྱ་)བརྒྱ་དང་
བརྒྱད་ཅུ་ཙམ་གྱི་ལོ་རྒྱུས་ཡོད་ཟེར། དེ་ནི་འཇིག་རྟེན་ཐོག་མིའི་རིགས་དར་
འཕེལ་འགྲོ་བའི་ལོ་རྒྱུས་ཆོས་ཉིད་དང་ཡོངས་སུ་འགལ་ཞིང་། གང་ལགས་ཤེ་
ན། མི་ལོ་ཆིག་ཁྲི་བརྒྱད་སྟོང་གི་སྔོན་དུ་འཛམ་གླིང་ཁྱོན་ཡོངས་ནས་བཤད་ན།
རྡོ་ཆས་བར་མའི་དུས་སྐབས་ཡིན་ལ། མིའི་རིགས་འཕེལ་རྒྱས་འགྲོ་བའི་དུས་
རིམ་གཉིས་པ་སྟེ་གནའ་མིའི་དུས་སྐབས་ཡིན་པས་མི་དེ་རྣམས་ལ་སྦྲ་མིའི་རང་
རྟགས་མ་ཡལ་བར་རྡོ་དང་དབྱུག་པ་མཉམ་སྤྱོད་བྱས་ཏེ་གདོད་མའི་ཉམ་ཐག་ཡ་
ངའི་འཚོ་བ་སྐྱེལ་བཞིན་གནས། དུས་སྐབས་འདི་ལྟ་བུར་བོན་གྱི་སྟོན་པ་རྣམས་
རིམ་བཞིན་བྱོན་ཏེ་བོན་གྱི་བསྟན་པ་སྤེལ་བའི་བཤད་རྒྱུན་དེ་ནི་བཞད་གད་སློང་
བའི་གཏམ་ཁོ་ནར་མངོན། །
ཞང་ཞུང་གི་སྐད་དུ་གྱེར་དང་། བོད་ཀྱི་སྐད་དུ་བོན་ཞེས་པའི་བསྟན་པ་
འདི་ཡི་འབྱུང་བ་མ་བརྗོད་གོང་དུ་ཐོག་མར་བོན་ཞེས་པའི་ཐ་སྙད་འདིའི་གོ་
དོན་དངོས་གང་ཡིན་རྟོགས་དགོས་པ་ནི་ཧ་ཅང་གལ་འགངས་ཆེ་བ་ཞིག་ཏུ་
མངོན། བོན་དང་བོན་པོ་ཞེས་པ་ནི་ལོ་ངོ་སྟོང་ཕྲག་འགའ་ཞིག་གི་སྔོན་རོལ་དུ་
གངས་ཅན་ཁ་བའི་ལྗོངས་སུ་དར་ཁྱབ་ཆེས་ཆེ་བའི་གདོད་མའི་ཆོས་ལུགས་དེ་ལ་
བོན་དང་། ཆོས་ལུགས་དེ་ལ་དད་པའམ་ཉམས་ལེན་བྱེད་མཁན་གྱི་སྐྱེ་བོ་ཀུན་
དུ་བོན་པོ་ཟེར་བ་རེད། འོ་ན། བོན་ཞེས་པའི་ཐ་སྙད་དེའི་གོ་དོན་དངོས་གང་
ཡིན་ནམ་ཞེ་ན། དེའི་སྐོར་ལོ་ངོ་བརྒྱ་ཕྲག་དུ་མའི་སྔོན་དང་། ལྷག་པར་དུ་དེང་
སྐབས་བོན་ལ་ཞིབ་འཇུག་མཛད་མཁན་མཁས་པ་དུ་མས་རང་ཉིད་གྱི་ལྟ་བ་མང་
པོ་གསུངས་ཤིང༌། བོན་གྱི་དཔེ་རྙིང་ཚད་ལྡན་འགའ་ཞིག་དང༌། ལི་ཡུལ་ནས་
• 168 •



ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་དང་བོན་ཞེས་པའི་གོ་དོན་སྐོར།
ཐོན་པའི་ཡིག་ཆར་གཞིགས་ན་བོན་ཞེས་པའི་ཐ་སྙད་འདིར་གོ་དོན་ངེས་ཅན་
ཞིག་ཡོད་པ་ནི་གསལ་པོར་བསྟན། 《མདོ་གཟེར་མིག》ལས། “གཤེན་རབ་ཀྱི་
བཀའ་སྩལ་པ། གཡུང་ཞེས་བྱ་བ་དོན་ལས་མི་ཡེངས་པ། དྲུང་ཞེས་བྱ་བ་རྟག་
ལས་མི་འགྱུར་བ། བོན་ཞེས་བྱ་བ་དབྱིངས་ཉིད་བདལ་བའི་ཀློང་”(ཤོག་
གྲངས་190)ཞེས་དང་། 《བསྟན་པའི་རྣམ་བཤད་དར་རྒྱས་གསལ་བའི་སྐྱོན་
མེ་》ལས། “བོན་ནི་མི་གཡོ་སྐྱོབ་པའི་སྒྲ་ཞེས་དང་། མི་གཡོ་བ་ནི་མཚན་མར་
མི་གཡོ་བ་སྟེ། སྡེ་སྣོད་མཐའ་དག་གི་དགོངས་པ་གཅིག་ཏུ་སྟོན་པ། སྐྱོབས་པ་
ནི་འགྲོ་བ་སྐྱོབ་པའོ་”(ཤོག་གྲངས་6)ཞེས་གསུངས། 《ཁྱུང་པོ་རྒོད་ཚང་གི་ལོ་
རྒྱུས་》ལས། བོན་ཞེས་པ་སྟོང་པ་མ་ཡིན་པའི་དོན་ཡིན་གསུངས། མཁས་
དབང་དགེ་འདུན་ཆོས་འཕེལ་གྱིས་མཛད་པའི་《བོད་ཆེན་པོའི་སྲིད་ལུགས་དང་
འབྲེལ་བའི་རྒྱལ་རབས་དེབ་ཐེར་དཀར་པོ་》ལས། “གཡུང་དྲུང་བོན་རྣམས་
ཀྱི་ལྟར་ན། ཐོག་མར་བོན་གྱི་ཡུལ་ཞེས་གྲགས་པ་ལ་རྗེས་སུ་བོད་ཀྱི་ཡུལ་ཞེས་
ཟུར་ཆག་པ་ཡིན་ནོ་ཞེས་ཟེར་རོ། བོད་དང་བོན་གཉིས་དོན་གཅིག་གོ་བྱ་བ་
འདི་ངེས་པར་བཞད་གད་སློང་བའི་གཏམ་དུ་སྣང་མོད་ཀྱི། ཅུང་ཟད་ཅིག་
བསམ་དགོས་པ་ཡང་ཡིན་ཏེ། རྗེ་གནམ་རི་སྲོང་བཙན་ཡན་ཆོད་ལ། འདི་
ཡུལ་གང་པོ་ན་གཡུང་དྲུང་བོན་གྱི་ཆོས་ལུགས་འགའ་ཞིག་དར་བས། མིང་དེ་
སྐད་གྲགས་ཀྱང་ཡ་མཚན་རྒྱུ་ཆེར་མེད་ལ། དེར་མ་ཟད་གནའི་ཐ་སྙད་ལ་རྗེས་
འཇུག་ད་ ན་ གཉིས་ ཕན་ ཚུན་ བརྗེས་ པ་ ཡང་ ཤིན་ ཏུ་ མང༌ སྟེ། དཔེར་ན།
བཙན་པོ་དང་བཙད་པོ། ཆུན་པོ་དང་ཆུད་པོ་སོགས་རེས་མོས་བྲིས་པ་བཞིན་
བོད་དང་བོན་གཉིས་ཡང་ཕན་ཚུན་བརྗེ་སྲིད་པས་སོ་”ཞེས་དང་། མཁས་པ་
ལ་ལས། “ ཏུན་ཧོང་ཡིག་རྙིང་ནང་དང་བོན་གཞུང་ཁ་ཤས་ནང་བོན་ཞེས་པ་
དེ་རྣ་བར་ཐོས་པ་དང་གསན་པ་ལ་ཟེར་འདུག དཔེར་ན། སྤུ་རྒྱལ་སྟག་གུའི་
• 169 •



བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
སྙན་དུ་བོན་ཞེས་དང༌། མདོ་གཟེར་མིག་ནང་ཐུགས་སུ་གསོལ་ཞིང་སྙན་དུ་
བོན་ཞེས་ དང༌། དར་ རྒྱས་ གསལ་ སྒྲོན་ དུ་ བོན་ ནི་ སྙན་ དུ་ བོན་ པས་ ཞེས་
གསུངས་པ་ལྟར་འདིར་བོན་གྱི་གོ་དོན་སྐབས་སུ་གོང་གི་ལི་ཡུལ་གྱི་ཡིག་རྙིང་
དང་བོན་དཔེ་གཉིས་པོའི་ཕྱིའི་ཚིག་སྒྲུབ་ཀྱི་གྲུབ་སྟངས་དང་ནང་དོན་གཉིས་ཀ་
མཐུན་པར་བྱུང་ངོ” (བོན་སྒོ་དེབ་གྲངས་བརྒྱད་པའི་ཤོག་གྲངས་14）ཞེས་
དང་། ཡང་བོན་ཞེས་པ་གྱེར་ལ་གོ་དགོས་ཞེས། བོན་གཞུང་ནང་སྔ་དུས་སྣང་
གཤེན་གྱི་བོན་ལ་གྱེར་ཞེས་པ་མཐོང་ཞེས་འཁོད། 《ཞང་བོད་ལོ་རྒྱུས་ཏི་སིའི་
འོད་》ལས། “དེང་དུས་སུ་བོན་ཞེས་པའི་ཚིག་འདི་ནི་ཡོངས་གྲགས་ཤིག་ཏུ་
གྱུར་ཡོད་ཅིང༌། ཚིག་འདིའི་འབྱུང་ཁུངས་རྣལ་མ་ནི་བོད་སྐད་ཀྱི་བརྡ་རྙིང་
“བཟླས་པའམ་” དེའི་བརྗོད་ཚིག་ “ བོན་པ་” སྟེ་ ༤ བཟླ་བ་” ཞེས་པའི་དོན་ལ་
འཇུག་ཅིང༌། མིང་དེ་སྐད་དུ་གྲགས་པའི་རྒྱུ་མཚན་ནི་གནའ་དུས་སུ་སྔགས་
བཟླ་བའམ་དེ་འབྲེལ་གྱི་ཆོ་ག་དང་རིམ་འགྲོ་བྱེད་པ་ལ་་ བོན་” ཞེས་དང༌། དེ་
ལྟར་བྱེད་མཁན་གྱི་གང་ཟག་དེ་ལ་“ བོན་པོ་” ཞེས་པའི་ཐ་སྙད་ཆགས་འདུག་”
ཅེས་གསུངས། མདོར་ན། ཚད་ལྡན་དཔེ་རྙིང་དུ་མ་ལས་ལུངས་དྲངས་ཏེ་བོན་
ཞེས་པའི་ཐ་སྙད་དེའི་གོ་དོན་ལ་འགྲེལ་བཤད་དང་མཁས་པ་སོ་སོའི་འདོད་ཚུལ་
མང་པོ་གསུངས་པ་དེས་བོན་ལ་ཞིབ་འཇུག་གནང་སྐབས་བློ་སྒོ་འབྱེད་རྒྱུར་ཕན་
པ་ཆེན་པོ་ཡོང་ངེས་ཡིན་པ་གསལ་པོར་མངོན། །
གོང་གསལ་གྱི་འགྲེལ་པ་དེ་དག་ ཕྱོགས་ གཅིག་ ཏུ་ བསྡུས་ ཏེ་ཞིབ་པར་
བརྟགས་ན། བོན་ཞེས་པའི་ཐ་སྙད་དེའི་གོ་དོན་ནི་འདི་ལྟར་ཏེ། བོན་ལ་ཞང་
ཞུང་སྐད་དུ་གྱེར་དང་། བོད་ཀྱི་སྐད་དུ་བོན། དེའི་གོ་དོན་ནི། བཟླ་བའམ་
བཟླས། རྣ་བར་ཐོས་པ། མི་གཡོ་བ། དབྱིངས་ཉིད་བདལ་བའི་ཀློང་། སྟོང་
པ་མ་ཡིན་པ་སོགས་ལ་གོ་དགོས་པ་ནི་གསལ་པོར་རྟོགས། བོན་ཞེས་པའི་མིང་
• 170 •



ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་དང་བོན་ཞེས་པའི་གོ་དོན་སྐོར།
དེ་འདོད་རྒྱལ་གྱིས་བཏགས་པ་ཞིག་མ་ཡིན་པར། རྗེས་གྲུབ་དོན་ལྡན་པ་ཞིག་
ཡིན་པ་སྨོས་མ་དགོས་ཅིང་། རང་རེ་ཁ་བ་ཅན་གྱི་མི་རྣམས་ཀྱིས་ཆོས་ལུགས་
གྲུབ་མཐའ་ཁག་གི་མིང་འདོགས་སྐབས་མིང་དེའི་དོན་སྙིང་ལ་དོ་སྣང་ཧ་ཅང་
ཆེན་པོ་བྱེད་པ་ནི། དཔེར་ན། རྙིང་མ་བ་དང་། བཀའ་གདམས་པ། བཀའ་
བརྒྱུད་པ། ས་སྐྱ་བ། དགེ་ལུགས་པ་སོགས་ལྟ་བུའོ། མིང་དེ་དག་ཐོས་པ་ཙམ་
གྱིས་ཆོས་ལུགས་གྲུབ་མཐའ་དེ་རྣམས་ཀྱི་ཁྱད་ཆོས་དང་འདོད་ཚུལ་གསལ་པོ་
རྟོགས་ཐུབ། རང་རེས་གསལ་པོ་མཐོང་ཐུབ་པ་ཞིག་ལ་བོན་ཞེས་པའི་ཐ་སྙད་
དེ་ཞང་ཞུང་གི་སྐད་མ་ཡིན་པར་བོད་ཀྱི་ཐ་སྙད་རྣལ་མ་ཞིག་རེད། དེར་བརྟེན་
བོད་ཀྱི་བོན་པོ་རྣམས་ཀྱིས་ཞང་ཞུང་གི་གྱེར་གྱི་ཆོས་ལུགས་པར་བོན་པོ་ཞེས་
ཕར་བཏགས་པ་གསལ་པོ་ཤེས་ཐུབ། ཞང་ཞུང་གི་སྐད་དུ་གྱེར་ཞེས་པའི་ཐ་
སྙད་དེའི་གོ་དོན་ནི་གཤེན་ཏེ་དགེ་སྒྲུབ་ལ་གོ་དགོས་ཞེས་གསུངས། དེ་ལྟར་ན་
ཞང་ཞུང་པས་རང་ཉིད་ཀྱི་ཆོས་ལུགས་འདི་ལ་དགེ་སྒྲུབ་ཀྱི་ཆོས་ལུགས་ཞེས་མིང་
བཏགས། ད་ལྟ་ཡང་ཀླུ་ཕུག་དགོན་དང༌། སྟེང་ཆེན་དགོན། རྩེ་དྲུག་དགོན་
སོགས་ཀྱི་བོན་པོ་རྣམས་ཀྱིས་བོན་ཞེས་པ་དེ་ཞང་ཞུང་སྐད་གྱེར་ཡིན་པ་ངོས་
འཛིན་མཐའ་གཅིག་ཏུ་གནང་ཞིང༌། ཧོར་སྦྲ་ཆེན་དང་། ཁྱུང་པོ་སྟེང་ཆེན་
སོགས་ཀྱི་དེང་སྐབས་ལོ་རྒྱུས་སྨྲ་བ་པོ་མང་པོས་སྟོན་པ་གཤེན་རབ་མི་བོ་ཆེ་བོད་
དུ་མ་ཕེབས་གོང་བོད་ལ་བོན་པོའི་ཆོས་ ལུགས་ མེད་ པ་ཁོ་ནར་ངོས་འཛིན་
གནང་། །
འདི་ནི་དོན་དངོས་དང་ ཡོངས་ སུ་ འགལ་བ་ ཞིག་ རེད་སྙམ། གངས་
ལགས་ཤེས་ན། 《ལེགས་བཤད་རིན་པོ་ཆེའི་གཏེར་མཛོད་》ལས། “སྟོན་པ་
བོད་དུ་བྱོན་དུས་བོད་ཀྱི་བོན་པོ་རྣམས་ལ་ལྷ་གསོལ་བ་འདྲེ་བཀར་བ་ཡུག་ཕུད་
པའི་ལུང་ཕོག་...”(ཤོག་གྲངས་161)ཅེས་གསུངས། ཚིག་འདིའི་ཐོག་
• 171 •



.
：
་
，，
，
-
-
བོད་རིག་པའི་པའི་སྐོར་གྱི་རྩོམ་ཡིག་ཐོར་བུ།
ནས་སྟོན་པ་གཤེན་རབ་བོད་དུ་མ་བྱོན་གོང་བོད་དུ་བོན་པོ་ཡོད་པ་ནི་གསལ་
པོར་བསྟན། བོན་གྱི་ཡིག་རྙིང་འགའ་ཞིག་ཏུ་གཉའ་ཁྲི་བཙན་པོའི་སྔོན་དུ་བོད་
ལ་རྒྱུ་ཡི་བོན་དར་ཡོད་ཅེས་གསུངས། དེ་བས་གལ་ཆེ་བ་ཞིག་ལ་ཆབ་མདོ་ཁ་
རུབ་ཀྱི་ས་འོག་ནས་ལོ་ངོ་བཞི་སྟོང་ལྔ་བརྒྱ་ཙམ་སོང་བའི་གནའ་རྫས་མང་པོ་
ཐོན་པ་དེ་དག་གིས་སྐབས་དེར་ལྷ་མཆོད་བྱེད་མཁན་གྱི་ཆོས་ལུགས་ཞིག་གནས་
ཡོད་པའི་དཔང་རྟགས་བྱེད་ཐུབ། གོང་གསལ་དེ་རྣམས་ནི་ལོ་རྒྱུས་ཀྱི་དོན་
དངོས་དང་ཡོངས་སུ་མཐུན་པ་ཞིག་རེད་སྙམ། ད་དུང་རང་རེས་ཤེས་དགོས་པ་
ཞིག་ལ། བོད་ཀྱི་དེབ་ཐེར་དང་ཆོས་འབྱུང་གལ་ཆེ་བ་ཚང་མར་གཅིག་མཐུན་
གྱིས་བཀོད་གསལ་དུ་གཉའ་ཁྲི་བཙན་པོ་སྤོ་བོའི་ཡུལ་ནས་བོད་ཀྱི་ཡུལ་དབུས་སུ་
བྱོན་སྐབས་བོན་ཤེས་པ་ཅན་བཅུ་གཉིས་ཀྱིས་མཇལ་ཏེ་གཉའ་བར་ཁྲི་བྱས་ནས་
གདན་དྲངས་པ་ལས་གཉའ་ཁྲི་བཙན་པོ་ཞེས་མཚན་གསོལ་ཟེར། གོང་གསལ་
དེ་དག་ཐོག་ནས་གཉའ་ཁྲི་བཙན་པོའི་གོང་བོད་དུ་བོན་པོའི་ཆོས་ལུགས་གནས་
ཡོད་པ་གསལ་པོ་རྟོགས་ཐུབ། མདོར་ན། བོན་ཞེས་པའི་ཐ་སྙད་དེར་འགྲེལ་
བཤད་འདྲ་མིན་གནང་ཡོད་ཀྱང་དོན་དུ་བོན་ཞེས་པའི་ཚིག་དེ་ཆོས་ལུགས་གྲུབ་
མཐའི་ཐོག་ཏུ་སྦྱར་ན་མི་གཡོ་བ་དང་། སྟོང་པ་མ་ཡིན་པ། དགེ་བའི་དོན་སྒྲུབ་
བཅས་ལ་ངོས་འཛིན་ན་དོན་དངོས་དང་མཚུངས་ཤིང་། གོང་དུ་སྨྲས་པ་ལྟར།
སངས་རྒྱས་ཆོས་ལུགས་ཀྱི་གྲུབ་མཐའ་ཁག་གི་མིང་ཡང་ཐོས་པ་ཙམ་གྱིས་དེ་དག་
གི་ཁྱད་ཆོས་དང་། འདོད་ཚུལ་གང་ཡིན་གསལ་པོར་རྟོགས་ཐུབ། དེ་བཞིན་
བོན་པོ་རྣམས་ཀྱིས་རང་ཉིད་ཀྱི་ཆོས་ལུགས་དེ་ཁྱད་དུ་འཕགས་པ་དང་། ཀུན་
ལས་རྣམ་པར་རྒྱལ་བ་ཞིག་ཡོང་ཆེད་ཆོས་ལུགས་དེ་དག་ལ་མི་གཡོ་བ་སྟེ་བརྟན་
ཞིང་འགྱུར་བ་མེད་པ་དང་། སྟོང་པ་མ་ཡིན་པ་སྟེ་ནང་དོན་ཕུན་སུམ་ཚོགས་པ།
དགེ་བ་སྒྲུབ་པ་སྟེ་དགེ་བའི་ལས་ཁོ་ན་སྒྲུབ་མཁན་ཞེས་བརྗོད་པ་དེ་ནི་རང་ཅག་
• 172.



• •
.
་
：
， ，
，，
，
ཡ་ཐོག་བོན་གྱི་སྟོན་པ་རྣམས་ཀྱི་གདུང་རྒྱུད་དང་བོན་ཞེས་པའི་གོ་དོན་སྐོར།།
རྣམས་ཀྱིས་བསམས་གཞིགས་བྱེད་ཐུབ་པ་ཞིག་རེད། ད་དུང་བོན་གྱི་ཐ་སྙད་
དེའི་གོ་དོན་ལ་ཐོས་པ་དང་། བཟླ་བའམ་བཟླས་པ་སོགས་ཀྱི་གོ་དོན་ཡོད་སྲིད་
ཀྱང་། མིང་དེ་དག་ཆོས་ལུགས་གྲུབ་མཐའ་ཞིག་དང་སྦྱར་ན་ཚིག་མི་སྙན་པ་
དང་། བབས་ མི་ ཆགས་ པ་ ཞིག་ འདུག་ སྙམ། ཐོས་ པའི་ཆོས་ལུགས་དང་།
བཟླས་པའི་ཆོས་ལུགས་ཞེས་མིང་འབོད་སྐབས་ཆོས་ལུགས་དེའི་ཁྱད་ཆོས་དང་།
འདོད་ཚུལ་གང་ཡང་མངོན་མི་ཐུབ་པ་མ་ཟད། བཞད་གད་སློང་བའི་གཏམ་
ཞིག་ཏུའང་གྱུར་ངེས་རེད་སྙམ། ད་དུང་བོན་ཞེས་པའི་ཐ་སྙད་དེའི་གོ་དོན་ལ་
བསམ་བློ་གཏོང་དགོས་པ་ཞིག་ལ་རང་རེ་ཁ་བ་ཅན་གྱི་མི་རྣམས་ཀྱིས་ལོ་ཏོག་གི་
སོན་ལ་ས་བོན་ཞེས་འབོད་པ་དང་། དེའི་གོ་དོན་ནི་ས་ཡི་བོན་ཏེ་ས་ཐོག་ཏུ་ལོ་
ཏོག་གི་ཐོག་མའི་རྩ་བ་འཛུགས་མཁན་དེ་ལ་གོ་དགོས་པ་གསལ་པོ་རེད། དེར་
བརྟེན་གདོད་མའི་ཆོས་ལུགས་དེར་བོན་ཞེས་རྗེས་གྲུབ་དོན་ལྡན་པའི་མིང་ཞིག་
བཏགས་པ་དེ་ནི་བོད་ཀྱི་ཆོས་ལུགས་ཀུན་ལས་ཆེས་སྔ་བ་དང༌། ཆེས་རྩ་བར་
གྱུར་པ་ཞིག་ཡིན་ཞེས་བརྗོད་པ་གསལ་པོར་རྟོགས་ཐུབ་སྙམ་པ་བཅས་སོ། །
• 173 •



བོད་རིག་པའི་སྐོར་གྱི་རྩོམ་ཡིག་ཐོར་བུ།
རྩོམ་སྒྲིག་པ།
ཤར་ཡུལ་ཕུན་ཚོགས་ཚེ་རིང་།
རྩོམ་སྒྲིག་འགན་འཁུར་བ། བཀྲ་ཤིས་དངོས་གྲུབ།
མདུན་ཤོག་འཆར་འགོད་པ། བཀྲ་ཤིས་དངོས་གྲུབ།
བོད་ལྗོངས་མི་དམངས་དཔེ་སྐྲུན་ཁང་། །
དཔེ་སྐྲུན་འགྲེམས་སྤེལ་ཚན་པ།
(ལྷ་ས་གླིང་སྐོར་བྱང་ལམ་སྒོ་ཨང་20པ་)
པར་འདེབས་ཚན་པ། བོད་ལྗོངས་ཤིན་ཧྭ་པར་འདེབས་བཟོ་གྲྭ།
དེབ་ཚད།
850x1168 1/32
པར་ཤོག
5. 625
ཡིག་གྲངས།
ཁྲི་10
པར་གཞི།
2009ལོའི་ཟླ་3པར་པར་གཞི་1བསྒྲིགས།
པར་ཐེངས།
2009ལོའི་ཟླ་3པར་པར་ཐེངས་1པོ་བཏབ།
པར་གྲངས།
01-3,000
དཔེ་དེབ་ཨང་རྟགས། ISBN978 -7-223-02509 - 6
རིན་གོང་སྒོར།
12.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



ཚོ{ @: #LFTE Ex#;
#igt: +LZ gk#k
XZCB
།
༈ བོན་གྱི་བསྟན་པ་དར་རྒུད་ཇི་ལྟར་བྱུང་
བའི་སྐོར་མདོར་ཙམ་བརྗོད་པ།
༈ བོད་ཡིག་གི་འབྱུང་ཚུལ་སྐོར་རགས་
ཙམ་གླེང་བ།
།
༡
༢
།ལྟ་བའི་དང་པོ་ཆེ་བཞིའི་གྲུབ་འདོད་
)
རྒྱུ
༈ བོད་ཅེས་པའི་མིང་ཇི་ལྟར་ཐོབ་པའི་
།
1sBN 978-7-223-02509-6
\
ན
9787223025096l »
= { :12.00TE
།
